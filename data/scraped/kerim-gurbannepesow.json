{
  "fullname": "Kerim Gurbannepesow",
  "url": "kerim-gurbannepesow",
  "poems": [
    {
      "title": "1. Adamyň kasamy",
      "url": "adamy%C5%88-kasamy%20",
      "content": "<h1 class=\"poem_title\">\n      Adamyň kasamy \n    </h1> <div class=\"poem_body\"><p>Dünýäniň ýüzünde gözeller köpdür. </p><p>Emma bir gözel bar: </p><p>Saçlary – tokaý. </p><p>Gözleri – okean </p><p>Lebinden öpseň, </p><p>Mähriniň gyzgyny </p><p>Lebleriň ýakar.</p><p><br></p><p>Onuň saçlaryndan bir gezek öpseň, </p><p>Dünýäň ýüzündaki ähli agaçlar – </p><p>Dublar, garagaçlar, </p><p>Narlar, alçalar... </p><p>Hemmesi-de birden </p><p>Ysyny saçar.</p><p><br></p><p>Onuň gözlerine bir gezek baksaň, </p><p>Dünýäň ýüzündäki ähli derýalar – </p><p>Wolgalar, Dunaýlar, </p><p>Amyderýalar Seni götergiläp, </p><p>Alyp barýarlar.</p><p><br></p><p>Onuň aşygy men dogalym bäri. </p><p>Men onuň aklyna, mährine aşyk,</p><p>Görmedik görgim ýok onuň ugrunda. </p><p>Moskwadan ugrap, Berline aşyp.</p><p><br></p><p>Men onuň namysyn gorap sakladym, </p><p>Goradym men ony otdan, ýalyndan. </p><p>Käteler ol meniň golumdan çekdi, </p><p>Derýalar hem seniň teniň dälmidir?</p><p><br></p><p>Goradym men ony gülleden, okdan, </p><p>Oňa degjek oka bagrymy tutdum. </p><p>Bagrymdan geçensoň sogrup aldym-da, </p><p>«Indi ýygnaý!» diýip öňüne atdym.</p><p><br></p><p>Olam ýylgyrdy-da ýygnady oky. </p><p>Dört ýylda ýygnandy şeýle bir köp ok. </p><p>Ol diýdi: «Bulary eredäýseň sen, </p><p>Milýon çekiç, milýon traktor çykjak».</p><p><br></p><p>...Okuň sesi ýatdy. </p><p>Men öýe gaýtdym. </p><p>Oklardan ýasandym müň milýon orak. </p><p>Ýene-de ýasandym müň milýon çekiç, </p><p>Soň sährany söküp çöllere çykyp, </p><p>Çöllerden ugradym daglara tarap.</p><p><br></p><p>Perhat Şirin diýip dag ýaran bolsa, </p><p>Menem onuň üçin daglary ýardym. </p><p>Emma diňe ýaryp oňaýmadym men, </p><p>Men dagy owratdym, </p><p>Gum bilen gardym.</p><p><br></p><p>Onsoň men olardan kerpiç ýasadym. </p><p>Kerpiçlerden bolsa jaý gurdum gat-gat. </p><p>Diýdim: «Mähribanym, dynjyň al indi, </p><p>Gündiziň parahat! Gijäň rahat!»</p><p><br></p><p>Şondan bäri ony besläp ýörün men, </p><p>Ynha, şu günlerem </p><p>                      şol besläp ýörşüm... </p><p>...Emma bir ýerlerde däri ysy bar, </p><p>Ýene bir ýerlerde ereýär gurşun.</p><p><br></p><p>Ýene ol gözele wehim abanýar. </p><p>Ýene mahal-mahal howsalaly men. </p><p>«Meniň Ýerjemalym parahat bolsun!» </p><p>Diýip, garşylaýan her bir ýyly men.</p><p><br></p><p>Bagrym badaşykly ol gözel bile, </p><p>Ol bolmasa – men ýok, </p><p>Men bolmasam ol. </p><p>Eziz Ýerjemalym – mähriban Ýerim, </p><p>Ýene aşygyňdan </p><p>                     şeýle KASAM al:</p><p><br></p><p>Sen bir zady gömmekligi ynansaň – </p><p>Men ol zady göwräm bile gömerin. </p><p>Sen bir zady dymmaklygy ynansaň – </p><p>Agzym, burnum, hamym bile dymaryn.</p><p><br></p><p>Seni gorap ýörkäm sataşsa bir ot – </p><p>Men ol oda göwräm bile uraryn. </p><p>Ot meni ýandyrmaz. Ýandyraýsa-da, </p><p>Ot içinde baýdak bolup duraryn.</p><p><br></p><p>Ýykylman duraryn. Lowlar duraryn. </p><p>Birden öläýsem-de ýetip ajalym,</p><p>Meniň Senden gaçyp gitjek ýerim ýok – </p><p>Ýene ýatjak ýerim </p><p>                       mele gujagyň.</p><p><br></p></div> <div class=\"poem_info\">\n      Kerim Gurbannepesow\n    </div> <div class=\"poem_category\"><div class=\"poem_category_item\">\n        Watan\n      </div></div> <!----> <div class=\"poem_author\"><a href=\"/p/kerim-gurbannepesow\" title=\"Şahyr Kerim Gurbannepesow\" class=\"a nuxt-link-active\"><div class=\"pc\"><div class=\"pc_media\"><img src=\"/1de311d7-7e84-4e2e-b212-ef2eb5ede496.jpeg\" alt=\"Kerim Gurbannepesow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Kerim Gurbannepesow\n      </p> <!----></div></div></a></div>"
    },
    {
      "title": "2. At dakylmadyk gahrymanlar",
      "url": "at-dakylmadyk%20gahrymanlar",
      "content": "<h1 class=\"poem_title\">\n      At dakylmadyk gahrymanlar\n    </h1> <div class=\"poem_body\"><p>Orta boýly, alçak agam </p><p>Öz dulunda ölmedi. </p><p>Bu wagta çen ýedi, sekiz, </p><p>On... </p><p>      perzentli boljak agam </p><p>Gitdi, gaýdyp gelmedi. </p><p>Gitdi şeýdip </p><p>               milýon-milýon </p><p>Atalardyr agalar. </p><p>Ine şeýdip önmän galdy </p><p>Ýene-de bir şonça milýon, </p><p>Ýene-de bir şonça milýon </p><p>Dünýä injek çagalar.</p><p><br></p><p>Käte-käte dürli oýlar </p><p>Hemra bolýar adama: </p><p>Dünýä injek şol çagalar </p><p>Düşdi şu gün ýadyma.</p><p><br></p><p>Şu setirlem şolar üçin </p><p>Bolsun – diýýän – ýadygär.</p><p>Olar atsyz bolsalar-da, </p><p>Ol ezizleň ady bar.</p><p><br></p></div> <div class=\"poem_info\">\n      Kerim Gurbannepesow\n    </div> <div class=\"poem_category\"><div class=\"poem_category_item\">\n        Durmuş\n      </div><div class=\"poem_category_item\">\n        Çaga\n      </div></div> <!----> <div class=\"poem_author\"><a href=\"/p/kerim-gurbannepesow\" title=\"Şahyr Kerim Gurbannepesow\" class=\"a nuxt-link-active\"><div class=\"pc\"><div class=\"pc_media\"><img src=\"/1de311d7-7e84-4e2e-b212-ef2eb5ede496.jpeg\" alt=\"Kerim Gurbannepesow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Kerim Gurbannepesow\n      </p> <!----></div></div></a></div>"
    },
    {
      "title": "3. Aýagymy diräp ýeriň - gerşine...",
      "url": "a%C3%BDagymy-dir%C3%A4p%20%C3%BDeri%C5%88%20-%20ger%C5%9Fine...",
      "content": "<h1 class=\"poem_title\">\n      Aýagymy diräp ýeriň - gerşine...\n    </h1> <div class=\"poem_body\"><p>Aýagymy diräp ýeriň - gerşine, </p><p>Elimi uzatdym Günüň kirşine. </p><p>Üç - dört gezek zaňňyrdadyp goýberdim. </p><p>Dünýäň ýüzi owaz boldy durşuna.</p><p><br></p><p>Günden Ýere çenli uzalan tarlar </p><p>Şu sözi dyngysyz gaýtalaýarlar:</p><p><br></p><p>Diňle sen, diňle, </p><p>Eý adam ogly.</p><p><br></p><p>Bizi çalmagam </p><p>Özüňe bagly, </p><p>Bizi ýolmagam </p><p>Özüňe bagly.</p><p><br></p><p>Bir tarapymyz </p><p>Günüň elinde, </p><p>Bir tarapymyz </p><p>Seniň eliňde,</p><p><br></p><p>Altyn tegelek </p><p>Günli tarapym </p><p>Giden «kömelek» </p><p>Senli tarapym.</p><p><br></p><p>Kömelekleri </p><p>Kaklap bilmeseň, </p><p>Göbegin ýolup </p><p>Oklap bilmeseň,</p><p><br></p><p>Beren süýdünden </p><p>Ýerem närazy, </p><p>Beren nurundan </p><p>Günem närazy!..</p><p><br></p><p>Ýerden Güne çenli uzalan tarlar </p><p>Şu sözi dyngysyz gaýtalaýarlar.</p><p><br></p></div> <div class=\"poem_info\">\n      Kerim Gurbannepesow\n    </div> <div class=\"poem_category\"><div class=\"poem_category_item\">\n        Tebigat\n      </div><div class=\"poem_category_item\">\n        Durmuş\n      </div></div> <div class=\"poem_notes\">Aýagymy diräp ýeriň şaryna \nElimde göterýän günüň şaryny. \n                        E. Meželaýtis\n</div> <div class=\"poem_author\"><a href=\"/p/kerim-gurbannepesow\" title=\"Şahyr Kerim Gurbannepesow\" class=\"a nuxt-link-active\"><div class=\"pc\"><div class=\"pc_media\"><img src=\"/1de311d7-7e84-4e2e-b212-ef2eb5ede496.jpeg\" alt=\"Kerim Gurbannepesow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Kerim Gurbannepesow\n      </p> <!----></div></div></a></div>"
    },
    {
      "title": "4. Daglar we adamlar",
      "url": "daglar-we%20adamlar",
      "content": "<h1 class=\"poem_title\">\n      Daglar we adamlar\n    </h1> <div class=\"poem_body\"><p>Endam-janyn asyr dişän daglara – </p><p>Iň azyndan milliard ýaşan daglara </p><p>Garry diýmän, ýaş diýmegmiz nämeden? </p><p>Emma welin ellä ýeten adama – </p><p>Ýaňy aýny pellä ýeten adama </p><p>«Garry» diýip at goýmagmyz nämeden?</p><p><br></p><p>Ömürlik ýaş dünýä döredýän adam, </p><p>Asyrlaň düýbüne seredýän adam </p><p>Milliard ýyl geçse-de ýigit dälmişmi? </p><p>Şeýle adamlaryň öňünde bu gün, </p><p>Şeýle ýigitleriň deňinde bu gün </p><p>Ojagaz ýaş daglar çigit dälmişmi?</p><p><br></p></div> <div class=\"poem_info\">\n      Kerim Gurbannepesow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/kerim-gurbannepesow\" title=\"Şahyr Kerim Gurbannepesow\" class=\"a nuxt-link-active\"><div class=\"pc\"><div class=\"pc_media\"><img src=\"/1de311d7-7e84-4e2e-b212-ef2eb5ede496.jpeg\" alt=\"Kerim Gurbannepesow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Kerim Gurbannepesow\n      </p> <!----></div></div></a></div>"
    },
    {
      "title": "5. Gara tüňçäniň başynda ak pagta bilen ak maral hakynda edilen gürrüň",
      "url": "gara-t%C3%BC%C5%88%C3%A7%C3%A4ni%C5%88%20ba%C5%9Fynda%20ak%20pagta%20bilen%20ak%20maral%20hakynda%20edilen%20g%C3%BCrr%C3%BC%C5%88%20",
      "content": "<h1 class=\"poem_title\">\n      Gara tüňçäniň başynda ak pagta bilen ak maral hakynda edilen gürrüň \n    </h1> <div class=\"poem_body\"><p>Murgabyň kenarynda murgaply daýhan bilen </p><p>Bir tüňçe gök çaý içdik bir kesemen nan bilen.</p><p><br></p><p>Tüsse siňen gök çaýyň aýry bolýar lezzeti. </p><p>Ol ýene-de gaýnatdy, soň ýene-de demledi.</p><p><br></p><p>Ysly çaýyň başynda gyzyp gitdi gürrüňmiz. </p><p>Ýigit diýdi: «Meýdanda şeýdip geçýär her günmüz».</p><p><br></p><p>Ýaýlyp ýatyr çar ýana ak köýmetli kartalar, </p><p>Bu ýerlerden ysmanak çöpläpdirler atalar.</p><p><br></p><p>(Atam gürrüň bererdi bu topragyň taryhyn) </p><p>Indi weli bu ýerleň etmek üçin tarypyn,</p><p><br></p><p>Men-men diýen şahyrlar gelýär yzly-yzyna. </p><p>Olaň tapan sözlerin bagşy salyp sazyna,</p><p><br></p><p>Edil döwäýjek bolýar dutarynyň gapagyn... </p><p>Döwlet tapdym bu ýerden, ýene döwlet taparyn.</p><p><br></p><p>Açaýmanka noýabr suwdan doly ýumrugyn, </p><p>Boşadaryn pelleriň nurdan doly ýumrugyn.</p><p><br></p><p>Şol nurlaryň hemmesin tabşyraryn harmana. </p><p>Öýüm döner jennete, pulum döner harwara.</p><p><br></p><p>Watanymam baý bolar. Kolhozymam baý bolar. </p><p>Diňe şeýle bolanda meniň göwnüm jaý bolar.</p><p><br></p><p>«Bir «Žiguli» al!» diýýär meniň söýýän Maralym </p><p>Menem diýýän: «Entek bir pagtaň toýun guraýyn.</p><p><br></p><p>Wah, Maralym, Maralym, meni söýseň kaýyl men </p><p>Wertolýotam satylsa, äbermäge taýyn men!».</p><p><br></p><p>...Tüsse siňen gök çaýyň aýry bolýar lezzeti. </p><p>Ol ýene-de gaýnatdy, soň ýene-de demledi.</p><p><br></p><p>Soňra bolsa şo ýerde murgaply aşyk bilen </p><p>Atyşyp nahar iýdik ýekeje kaşyk bilen.</p><p><br></p><p><br></p><p><br></p><p><br></p><p><br></p><p><br></p><p><br></p><p><br></p><p><br></p><p><br></p><p><br></p></div> <div class=\"poem_info\">\n      Kerim Gurbannepesow\n    </div> <div class=\"poem_category\"><div class=\"poem_category_item\">\n        Tebigat\n      </div><div class=\"poem_category_item\">\n        Söýgi\n      </div></div> <!----> <div class=\"poem_author\"><a href=\"/p/kerim-gurbannepesow\" title=\"Şahyr Kerim Gurbannepesow\" class=\"a nuxt-link-active\"><div class=\"pc\"><div class=\"pc_media\"><img src=\"/1de311d7-7e84-4e2e-b212-ef2eb5ede496.jpeg\" alt=\"Kerim Gurbannepesow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Kerim Gurbannepesow\n      </p> <!----></div></div></a></div>"
    },
    {
      "title": "6. Goşgularyma",
      "url": "go%C5%9Fgularyma",
      "content": "<h1 class=\"poem_title\">\n      Goşgularyma\n    </h1> <div class=\"poem_body\"><p>Dünýäde Türkmenistan </p><p>Diýilýän ilim barka, </p><p>Ilerde Köpetdagym, </p><p>Gaýrada çölüm barka, </p><p>(Her haýsynda birje düýp</p><p>Arça ýa selin barka), </p><p>Bir çümmük söýgi barka,</p><p>Bir zerre bilim barka, </p><p>Dag ysly, sähra ysly,</p><p>Gül ysly dilim barka </p><p>Siz biarzy bolmarsyňyz.</p></div> <div class=\"poem_info\">\n      Kerim Gurbannepesow\n    </div> <div class=\"poem_category\"><div class=\"poem_category_item\">\n        Watan\n      </div></div> <div class=\"poem_notes\">Goşgy ilkinji gezek Oýlanma baýry kitabynda neşir edilýär.</div> <div class=\"poem_author\"><a href=\"/p/kerim-gurbannepesow\" title=\"Şahyr Kerim Gurbannepesow\" class=\"a nuxt-link-active\"><div class=\"pc\"><div class=\"pc_media\"><img src=\"/1de311d7-7e84-4e2e-b212-ef2eb5ede496.jpeg\" alt=\"Kerim Gurbannepesow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Kerim Gurbannepesow\n      </p> <!----></div></div></a></div>"
    },
    {
      "title": "7. Gyrgyz ýüregi",
      "url": "gyrgyz-%C3%BD%C3%BCregi",
      "content": "<h1 class=\"poem_title\">\n      Gyrgyz ýüregi\n    </h1> <div class=\"poem_body\"><p>Aladagyň başy bolsa-da ala, </p><p>Gyrgyz ýüreginde görmedim ala. </p><p>Gyrgyz ýüreginiň päkizeligi </p><p>Ak gardan-da päkdir ýüzlerçe ýola.</p><p><br></p><p>Ýa-da akgarlar hem päkizeligi </p><p>Gyrgyz ýüreginden öwrendimikä?</p><p><br></p><p>Dereleň gujagy gözeldir-gözel, </p><p>Her otuň ýapragy tutuş bir gazal. </p><p>Eger bilen bolsam, iň gözel ýeri </p><p>Gyrgyz deresine deňärdim ozal.</p><p><br></p><p>Ýa-da dereler hem gözelligini </p><p>Gyrgyz ýüreginden öwrendimikä?</p><p><br></p><p>Gök otlukda gezip ýörmek ne hezil, </p><p>Köwşüň çyga ezip ýörmek ne hezil, </p><p>Çar ýanyňda garlar doňup ýatyrka, </p><p>Yssyk kölde ýüzüp ýörmek ne hezil.</p><p><br></p><p>Ýa-da Yssyk köl hem yssylygyny </p><p>Gyrgyz ýüreginden öwrendimikä?</p><p><br></p></div> <div class=\"poem_info\">\n      Kerim Gurbannepesow\n    </div> <div class=\"poem_category\"><div class=\"poem_category_item\">\n        Tebigat\n      </div></div> <div class=\"poem_notes\">Gyrgyz şahyry Guwançbek Mälikowa.\n\nGoşgy gysgaldylyp alyndy.\n</div> <div class=\"poem_author\"><a href=\"/p/kerim-gurbannepesow\" title=\"Şahyr Kerim Gurbannepesow\" class=\"a nuxt-link-active\"><div class=\"pc\"><div class=\"pc_media\"><img src=\"/1de311d7-7e84-4e2e-b212-ef2eb5ede496.jpeg\" alt=\"Kerim Gurbannepesow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Kerim Gurbannepesow\n      </p> <!----></div></div></a></div>"
    },
    {
      "title": "8. Hanhajykka",
      "url": "hanhajykka",
      "content": "<h1 class=\"poem_title\">\n      Hanhajykka\n    </h1> <div class=\"poem_body\"><p>Ýatlananda geljek günler,</p><p>Ýada düşdi geçen günler.</p><p>(Hanhajykka!</p><p>Hanhajykka!</p><p>Salgy berer tejenliler...)</p><p><br></p><p>...Şüdügärden gidip barýan.</p><p>Öňümden bir oba çykýa.</p><p>–Nirde, mama, pylan oba?</p><p>–Hanhajykka!</p><p>Hanhajykka!</p><p><br></p><p>Büdresem-de gidip barýan.</p><p>Çykýar derýa, çykýar guýy.</p><p>Ajy, süýji salkymlardan</p><p>Dolup otyr derýaň boýy.</p><p><br></p><p>Gol uzadýar gawun, garpyz.</p><p>Yza dartýar gyzgan, syrkyn.</p><p>(Biri göýä borjun üzýär,</p><p>Biri alýar köne hakyn!)</p><p><br></p><p>Gidip barýan jeňňellikden.</p><p>Öňümden bir baba çykýa.</p><p>–Uzakmydyr pylan menzil?</p><p>–Uzak nire! Hanhajykka!</p><p><br></p><p>Ne şähere düşýär gözüm,</p><p>Ne-de oba, ne-de köprä.</p><p>Käte dilim bala degýär,</p><p>Käte degýär ajy kekrä.</p><p><br></p><p>Ýa garrylaň gözlerine</p><p>Çöp atdymy ümür, salgym?</p><p>Belki, ýaşlyk berip biler</p><p>Alys ýoluň, dogry salgyn.</p><p><br></p><p>Süriň ýanda çopan gyzy</p><p>Tirt berip dur arryk tokla.</p><p>–Pylan menzil daşmy, uýam?</p><p>–Hanhajykka! Hanhajykka!</p><p><br></p><p>Bir ýanynda gara telpek,</p><p>Bir ýanynda jotda çakgy,</p><p>Gök toraňňyň saýasynda</p><p>Uklap ýatyr goja sakçy.</p><p><br></p><p>Bir tarapda topar çaga</p><p>Garpyz ýolýar (sakçy ýokka!).</p><p>Öňki sorag. Öňki jogap:</p><p>–Wiçjik, wiçjik,</p><p>Hanhajykka!</p><p><br></p><p>...Henizlerem gidip barýan</p><p>Ogar-ogar, togar-togar.</p><p>Kä öňümden bürgüt çykýar,</p><p>Käte çykýar tilki, şagal.</p><p><br></p><p>Gözlerime gonup ary,</p><p>Aýagymdan çybyn çakýa.</p><p>Emma öňe gitmek hezil</p><p>Wyždanyň päk, kalbyň akka.</p><p><br></p><p>Ýollar uzak, menzil agyr.</p><p>Agyr...</p><p>      Ýöne</p><p>Hanhajykka!</p></div> <div class=\"poem_info\">\n      Kerim Gurbannepesow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/kerim-gurbannepesow\" title=\"Şahyr Kerim Gurbannepesow\" class=\"a nuxt-link-active\"><div class=\"pc\"><div class=\"pc_media\"><img src=\"/1de311d7-7e84-4e2e-b212-ef2eb5ede496.jpeg\" alt=\"Kerim Gurbannepesow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Kerim Gurbannepesow\n      </p> <!----></div></div></a></div>"
    },
    {
      "title": "9. Ogul",
      "url": "ogul",
      "content": "<h1 class=\"poem_title\">\n      Ogul\n    </h1> <div class=\"poem_body\"><p>                  I </p><p>Ogul boldy. Çapyp gitdi çagalar. </p><p>«Buşluk!» sözi gapy-gapy aýlandy. </p><p>Üç çagany uçrum eden sallançak </p><p>Bu gün ýene bir çagalyk agraldy.</p><p><br></p><p>Gözjagazyn ýumup ýatyr çagajyk – </p><p>Bu dünýäniň ahwalyndan bihabar, </p><p>Asmanyňdan, ýaragyndan, urşundan, </p><p>Haramyndan, halalyndan bihabar.</p><p><br></p><p>Ol diňe enäniň ak süýdün bilýär. </p><p>Şondan başga zada ýetenok akly. </p><p>Ýöne onuň eýýäm adam ady bar – </p><p>Ýaşamaga hakly, iýmäge hakly.</p><p><br></p><p>Aglamaga hakly, gülmäge hakly. </p><p>Aglaýar çagajyk (bolsa-da erkek!), </p><p>Erkekleriň aglamaly däldigin </p><p>Bilenok köşejik, bilenok entek.</p><p><br></p><p>Häzirlikçe goý, aglasa aglasyn, </p><p>Çagalara agy üçin temmi ýok. </p><p>Olar oňat düşünýärler bir zada – </p><p>Aglamasaň – wah, emme ýok, memme ýok.&nbsp;</p><p><br></p><p>                    II </p><p>Bilemok, adyna näme dakdyňyz – </p><p>Ajap atlar köpdür, ýene-de köp bor: </p><p>Ýöne at dakynmak aňsat-da bolsa, </p><p>Olara eýelik etmekde gep bar.</p><p><br></p><p>Arslan, Ýolbars diýip at dakdyk bir gün </p><p>(Şoňa mynasypdy ekizje oglan). </p><p>Ýöne on sekizden ötüp-ötmänkä </p><p>Biri tilki boldy, birisi şagal.</p><p><br></p><p>Ýene iki çaga at dakdyk bir gün. </p><p>Öňkä şükür etdik. Bu onça-da ýok: </p><p>Geçi bolup çykdy Serdar dakanmyz, </p><p>Batyr dakanymyz towşança-da ýok,</p><p><br></p><p>Ikisi-de gaçdy enesin taşlap: </p><p>Biri işden gorkdy, biri okuwdan </p><p>Birisi mäläp ýör Sibirde gagşap, </p><p>Beýlekisem agaç çapýar tokaýdan.</p><p><br></p><p>Onsoň iki gyza at dakdyk bir gün. </p><p>Ikisi-de çykdy adyndan arzan: </p><p>Misden arzan çykdy Merjen dakanmyz, </p><p>Altyn hem – bir gujak odundan arzan.</p><p> </p><p>Dakyň çagaňyza iň ajap ady, </p><p>Seçiň-saýlaň täzesinden täzesin. </p><p>Ýöne çagamyzy at bezäp bilmez, </p><p>Goý, çagamyz öz adyny bezesin...</p><p><br></p><p>                   III </p><p>Ogul boldy. Çapyp gitdi çagalar, </p><p>«Buşluk!» sözi gapy-gapy aýlandy. </p><p>Üç çagany uçrum eden sallançak </p><p>Bu gün ýene üç müň gram agraldy.</p><p><br></p><p>Gramlar toplanyp, ulaşsyn puta. </p><p>Dag dek eginlerne ýetmesin ýorgan. </p><p>Ýöne weli, näçe ulaldygyça, </p><p>Watanyň gerşine düşmesin agram.</p><p><br></p><p>Il-günüň boýnuna hopba bolmasyn, </p><p>Il-gününi etsin boýnuna hopba. </p><p>Özi hakda iki sagat oýlansa, </p><p>On sagat oýlansyn il-güni hakda.</p><p><br></p><p>Gözüniň üstünde baýdak edinsin </p><p>Enäniň, atanyň mukaddesligin. </p><p>(Olar ölüm bilen deň görermişin </p><p>Gyz haýasyzlygyn, </p><p>Ogul pesligin).</p><p><br></p><p>Säher turup, ilki atasyn görüp, </p><p>Onsoň garaždaky atyny görsün. </p><p>Eneden, atadan ak pata alyp, </p><p>Atynyň suwuny, otuny bersin.</p><p><br></p><p>Ine onsoň uçsun kanala tarap, </p><p>Saçlary ykjasyn iýul ýeline. </p><p>(Atanyň pendini alan goç ogul </p><p>Asla düşmezmişin GAI-iň eline).</p><p><br></p><p>Gözjagazyn ýumup ýatyr çagajyk. </p><p>WAI-sinden, GAI-syndan bihabar.</p><p>69-yndan, 24-inden,  </p><p>Waziginden, gaýrysyndan bihabar.</p><p><br></p><p>Ýylgyrypjyk, dymyp ýatyr oglanjyk, </p><p>Gürrüňe, gybata goşulanok ol. </p><p>Özüni huwwalap, emdirip ýatan </p><p>Enäň diline-de düşünenok ol.</p><p><br></p><p>Zyýany ýok, bu gün düşünmese-de, </p><p>Ulalar, ýetişer, düşüner ertir. </p><p>Ýöne ol ertirem düşünmän dursa, </p><p>Ine, şol geň zatlaň üstünden getir.</p><p><br></p><p>Özüni döreden enesi bilen </p><p>Gepleşäýse terjimeçi arkaly – </p><p>(Men şeýle zatlaryň birine duşdum! </p><p>Ine gorkjak bolsak şondan gorkaly!)&nbsp;</p><p><br></p><p>IV</p><p> ...Meýmiräpjik myrlap ýatyr bäbejik, </p><p>Habary ýok süýşüp gelen obadan. </p><p>Bihabar ol reýhstaga gol çekip, </p><p>Segsen ýaşda çowluk gören babadan.</p><p><br></p><p>Sallançakda uklap ýatyr çagajyk, </p><p>Bady gaçan sallançakdan bihabar. </p><p>Içki jaýa ylgap giden eneden, </p><p>Ýasalmaly müň saçakdan bihabar.</p><p><br></p><p>Birdenkä-de «jäk-jäk» edip oýandy, </p><p>Gujakdan-gujaga geçdi aglajyk. </p><p>Diňe ene ysyn agtarýan ýaly, </p><p>Mälemesin bes etmedi owlajyk.</p><p><br></p><p>Onýança-da ýüpek gabak gaýtarma </p><p>Süzlüp çykyp ýüz sonanyň içinden, </p><p>Gujagyna göterdi-de bäbegi, </p><p>Birje gezek sypalady saçyndan.</p><p><br></p><p>Şo bada-da tapba sesi kesildi. </p><p>Del gujakda rahat tapdy çagajyk. </p><p>(Gujaklaň gowsuny tanýan ekeniň, </p><p>Aý bäbejik–eý jögüjik, jögüjik!)</p><p><br></p><p>Barha göterilýär toýuň şowhuny. </p><p>Açylýar şampanlar. Bugarýar saçak. </p><p>Tarypçylar – bir-birinden göçgünli, </p><p>Gybatçylar – bir-birinden owunjak.</p><p><br></p><p>Her haýsy özüniň agramna görä </p><p>Guwanýa, ýaňraýa, öwünýä, gülýä. </p><p>Gerşin tutup, hemmesini diňläp dur </p><p>Hem gazaply </p><p>            hemem arkaly Dünýä!</p><p><br></p><p>Ol Dünýä her kime bir ömür berýär, </p><p>Şol ömri synagdan geçirýär onsoň. </p><p>(Käte diri wagtyň ölä meňzedýär, </p><p>Kä dirä öwürýär merhumam bolsaň).</p><p><br></p><p>...Sallançakda gülüp ýatyr çagajyk, </p><p>Ýaman zatdan, ýagşy zatdan bihabar. </p><p>Gapdalynda gülüp duran göripden, </p><p>Ýalan tostdan, galp şöhratdan bihabar.</p><p><br></p><p>Ýumrujagyn düwdi birden bäbejik, </p><p>Beýläk itdi agzyndaky emmesin. </p><p>Arkaýynja emiber sen emmäňi, </p><p>Düzederis ýaman zatlaň hemmesin.</p><p><br></p><p>O zatlaryň günäkäri özümiz, </p><p>Entek seniň çigit ýaly çirkiň ýok. </p><p>Hakyň bardyr ýumrujagyň düwmäge, </p><p>Ýöne entek göreşmäge hakyň ýok.</p><p><br></p><p>Ýürejigiň polat ýaly berkesin, </p><p>Döşleriň-de pes bolmasyn gapakdan. </p><p>Gürlän wagtyň – il aňk bolsun agzyňa, </p><p>Ýörän wagtyň – uçgun çyksyn toprakdan.</p><p><br></p><p>Ine onsoň Ýalan bilen Ýamanyň </p><p>Aýagyna bile gurarys gapan. </p><p>Gaplaň dakjakmyşlar seniň adyňa... </p><p>Bu – olaň öz işi, Ýolbarsmy, Gaplaň.</p><p><br></p><p>Haýsy bolanda-da tapawudy ýok. </p><p>Şony isleýändir at dakan adam. </p><p>Ýöne Seniň adyň Aýy hem bolsa, </p><p>Adyňdan öňürti adam bol, </p><p>Adam!</p></div> <div class=\"poem_info\">\n      Kerim Gurbannepesow\n    </div> <div class=\"poem_category\"><div class=\"poem_category_item\">\n        Durmuş\n      </div><div class=\"poem_category_item\">\n        Çaga\n      </div></div> <div class=\"poem_notes\">(Ogul toýundan soň dörän goşgy – poema) </div> <div class=\"poem_author\"><a href=\"/p/kerim-gurbannepesow\" title=\"Şahyr Kerim Gurbannepesow\" class=\"a nuxt-link-active\"><div class=\"pc\"><div class=\"pc_media\"><img src=\"/1de311d7-7e84-4e2e-b212-ef2eb5ede496.jpeg\" alt=\"Kerim Gurbannepesow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Kerim Gurbannepesow\n      </p> <!----></div></div></a></div>"
    },
    {
      "title": "10. Oýun bilen çyn",
      "url": "o%C3%BDun-bilen%20%C3%A7yn",
      "content": "<h1 class=\"poem_title\">\n      Oýun bilen çyn\n    </h1> <div class=\"poem_body\"><p>«Bäş ýüz sany derýamyz bar» </p><p>Diýdi bize gyrgyzlar. </p><p>«Iň bolmanda bir derýany </p><p>Bize beriň!» diýdik biz. </p><p>«Birini däl, onusyny </p><p>Alyň!» diýdi gyrgyzlar. </p><p>Aljak bolduk, aljak bolduk. </p><p>Çetindigin duýduk biz.</p><p><br></p><p>«Berdi aga goluň çyzga, </p><p>Äkideli birini, </p><p>Aman aga ýapyş senem </p><p>Bir kenardan!» diýdik biz. </p><p>Kän synandyk, hiç tapmadyk </p><p>Götermegiň tärini. </p><p>Ýene şeýdip derýalary </p><p>Öz ýerinde goýduk biz.</p><p><br></p><p>«Bäş müň sany jülgämiz bar </p><p>Diýdi bize gyrgyzlar. </p><p>«Iň bolmanda bir jülgäni </p><p>Bize beriň!» diýdik biz. </p><p>«Bir jülge däl, ýüz jülgäni </p><p>Berýäs!» diýdi gyrgyzlar. </p><p>Aljak bolduk, </p><p>              kän dyrjaşdyk, </p><p>Kyndygyny duýduk biz.</p><p><br></p><p>«Anna Kowus beýdip durma, </p><p>Pälwan bolsaň – ber eli </p><p>Şäher Borjak, senem ýapyş. </p><p>Bir çetinden – diýdik biz. </p><p>Emma ýene tapylmady. </p><p>Götermegiň emeli. </p><p>Ýene şeýdip jülgeleri </p><p>Öz ýerinde goýduk biz.</p><p><br></p><p>Çingiz diýdi: «Berildimi – </p><p>Almalydyr sowgady, </p><p>Gyrgyzlaryň däbi şeýle. </p><p>Sypmarsyňyz beýdip siz!» </p><p>Berdi aga murtun sypap, </p><p>Diýdi: «Her bir myhmana </p><p>Munça sowgat paýlasaňyz, </p><p>Galaýmaň siz ädiksiz!»</p><p><br></p><p>Çingiz gülüp hezil etdi. </p><p>Hemmelerem gülüşdi. </p><p>On derýany, ýüz jülgäni </p><p>Goýup gaýtdyk şeýdip biz. </p><p>Almaly zat ynsan üçin </p><p>Yssy bora çemeli, </p><p>Anna diýdi: «Öýlermize </p><p>Boş bararys nädip biz?»</p><p><br></p><p>Bu zatlaryň bary oýun... </p><p>Çyny onsoň başlandy. </p><p>Şol derýalaň kenarynyň </p><p>Adamlaryn söýdük biz. </p><p>Ýüz kenarda dynç alyndy, </p><p>Ýüz kenarda düşlendi. </p><p>Gözellige tagzym edip, </p><p>Telpegmizi goýduk biz.</p><p><br></p><p>Telpegmizi goýduk weli, </p><p>Ýene telpek berdiler. </p><p>Sekiz türkmen sekiz ýerden </p><p>«Ak galpagy» geýdik biz. </p><p>Nirä barsak «tuyskan» diýip, </p><p>Gujaklaryn gerdiler. </p><p>Ýüz saçakdan gymyz içip, </p><p>«Bäş barmagyn» iýdik biz.</p><p><br></p><p>Saçaklaryň degresinde </p><p>Poeziýa gepleşdi. </p><p>Her tost üçin goşgy okap, </p><p>Käsä şerap guýduk biz. </p><p>Emma käte, goşgy bilen </p><p>Proza-da sepleşdi: </p><p>«Hemme halklaň, dostlugyna </p><p>Götereliň!» diýdik biz.</p><p><br></p><p>Emma hiç kim ol sözlere </p><p>Prozadyr öýtmedi. </p><p>Bütin dünýäň geljeginiň </p><p>Şondadygyn duýduk biz. </p><p>Derýaň, jülgäň deregine </p><p>Dostluk bilen ýüklenip </p><p>Öýe geldik... Nirä gitsek </p><p>Gaýdyp gelýäs şeýdip biz.</p><p><br></p></div> <div class=\"poem_info\">\n      Kerim Gurbannepesow\n    </div> <div class=\"poem_category\"><div class=\"poem_category_item\">\n        Dostluk\n      </div><div class=\"poem_category_item\">\n        Durmuş\n      </div></div> <div class=\"poem_notes\">Gyrgyz bloknotyndan</div> <div class=\"poem_author\"><a href=\"/p/kerim-gurbannepesow\" title=\"Şahyr Kerim Gurbannepesow\" class=\"a nuxt-link-active\"><div class=\"pc\"><div class=\"pc_media\"><img src=\"/1de311d7-7e84-4e2e-b212-ef2eb5ede496.jpeg\" alt=\"Kerim Gurbannepesow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Kerim Gurbannepesow\n      </p> <!----></div></div></a></div>"
    }
  ],
  "birth_date": "1929",
  "death_date": "1988"
}