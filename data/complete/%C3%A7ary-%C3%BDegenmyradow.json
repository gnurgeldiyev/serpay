{
  "fullname": "Çary Ýegenmyradow",
  "url": "%C3%A7ary-%C3%BDegenmyradow",
  "birth_date": "1966",
  "death_date": "2010",
  "poems": [
    {
      "title": "19-njy fewral",
      "url": "19-njy-fewral",
      "content": "<h1 class=\"poem_title\">\n      19-njy fewral\n    </h1> <div class=\"poem_body\"><p>Onuň barlygynda toý edýär bu gün</p><p>Her şäher, her oba, her köçe, her jaý.</p><p>Biz bada göterip, arzuw edýäris</p><p>A, Ol arzuwlary edip ýör berjaý.</p><p><br></p><p>Bu gün myhman gelýär çäksiz älemden</p><p>Näçe tarap bolsa, şonça tarapdan.</p><p>Ýewropadan, Afrikadan, şeýle hem</p><p>Türkiýeden, Eýrandan hem Arapdan.</p><p><br></p><p>Bu gün — ulus-iliň şatlanýan wagty</p><p>Ertiriň gaýgysyn edýär Ol şu gün.</p><p>Maksady — türkmeniň egsilmez bagty</p><p>Baky agzybirlik isleýär göwün.</p><p><br></p><p>Garaşsyz ülkede ýeke-täk Adam,</p><p>Ýadasa-da dynçlyk gadagan Oňa —</p><p>Eger şeýle meýil döräýende-de,</p><p>Bu isleg hemişe goýulýar soňa.</p><p><br></p><p>Ol uly işlere töwekgel boldy,</p><p>Il-gün üçin ätiýajy bermezden.</p><p>Il üçin könelmez aklyk boldy Ol</p><p>Il üçin heýkelem boldy mermerden.</p></div> <div class=\"poem_info\">\n      Çary Ýegenmyradow\n    </div> <div class=\"poem_category\"><div class=\"poem_category_item\">\n        Watan\n      </div></div> <div class=\"poem_notes\">/Beýik Saparmyrat Türkmenbaşynyň doglan güni/</div> <div class=\"poem_author\"><a href=\"/p/%C3%A7ary-%C3%BDegenmyradow\" title=\"Şahyr Çary Ýegenmyradow\" class=\"a\"><div class=\"pc\"><div class=\"pc_media\"><img src=\"/5403615d-c113-4e0c-be2a-dc6dc8f4a580.jpeg\" alt=\"Çary Ýegenmyradow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Çary Ýegenmyradow\n      </p> <!----></div></div></a></div>"
    },
    {
      "title": "Alamat",
      "url": "alamat",
      "content": "<h1 class=\"poem_title\">\n      Alamat\n    </h1> <div class=\"poem_body\"><p>Gözüme bir ýagşy alamat ildi,</p><p>Şondandyr, köňlüme heser ýeteni.</p><p>Maňa kän zat wada berýän şekilli,</p><p>Galgap gitdi, al şapagyň etegi.</p><p><br></p><p>Belki, ýene alçy gopar aşygym,</p><p>Egsilen göwnümem doldurar hyjuw.</p><p>Egmerin hiç, egilmejek başymy,</p><p>Könelmejek tenha arzuwymdyr bu.</p><p><br></p><p>Bilýän ýogsa, ykbal sähel salymda,</p><p>Ilki saňa, soňam özgä näz eder.</p><p>Şol sebäpli durmuş oýna meňzeýär,</p><p>Emma ony oýnap bolmaz täzeden.</p><p><br></p><p>Bu oýna meňzeşden gözüm dokunmaz,</p><p>Äleme aşyk men, baş egýän güle.</p><p>Ahmal, ejir çekmen töhmet okundan,</p><p>Bagtym irde-giçde çökmese küle.</p><p><br></p><p>Gör, näçe ýyl horluk bary çekildi.</p><p>Töhmetlerem berdi bizar-peteňi.</p><p>...Maňa kän zat wada berýän şekilli,</p><p>Galgap gitdi, al şapagyň etegi.</p></div> <div class=\"poem_info\">\n      Çary Ýegenmyradow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/%C3%A7ary-%C3%BDegenmyradow\" title=\"Şahyr Çary Ýegenmyradow\" class=\"a\"><div class=\"pc\"><div class=\"pc_media\"><img src=\"/5403615d-c113-4e0c-be2a-dc6dc8f4a580.jpeg\" alt=\"Çary Ýegenmyradow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Çary Ýegenmyradow\n      </p> <!----></div></div></a></div>"
    },
    {
      "title": "Baharyň ilki güni",
      "url": "bahary%C5%88-ilki%20g%C3%BCni",
      "content": "<h1 class=\"poem_title\">\n      Baharyň ilki güni\n    </h1> <div class=\"poem_body\"><p>Baharyň uzakda däldigni duýup,</p><p>Agylyndan çykjak bolýar dowarlar.</p><p>Şu günki çabgada ölmese buýup,</p><p>Ertir-ä olary örä kowarlar.</p><p><br></p><p>Öýlänçi ýagyşda, ýumşak şemalda,</p><p>Bigam argynlykda duýulýar maza.</p><p>Garry-gurtularyň käbiri şu gün,</p><p>Öýle namazynam goýupdyr kaza.</p><p><br></p><p>Öýde diňe üme düşmez bäbekler,</p><p>Öý hojalykçylar hemem hassalar.</p><p>/Ýüregiň awaýar şo bendelere,</p><p>Düşeginden galyp bilmän ýatsalar/.</p><p><br></p><p>Dükanyň işigi, urpajyk çäge,</p><p>Gojalaryň üýşýän ýeri owaldan.</p><p>Han-ha, eýýäm birnäçesi gelipdir,</p><p>Köwşüni aýaga çekip gowallaň.</p><p><br></p><p>Bazaryň nyrhyndan hemem ýaşlardan,</p><p>Zeýrenen bolýarlar endige görä.</p><p>Ýöne gamlanmaga sebäp ýok, şükür,</p><p>Durmuş hiç neneň däl, hezillik örän.</p><p><br></p><p>Uruş-gykylyk ýok, syrkawçylyk ýok,</p><p>Garrylyk derdi hem berenok azar.</p><p>Uly günä däldir, bular ýaly gün,</p><p>Öýle namazyny goýsaňam kaza.</p></div> <div class=\"poem_info\">\n      Çary Ýegenmyradow\n    </div> <div class=\"poem_category\"><div class=\"poem_category_item\">\n        Durmuş\n      </div><div class=\"poem_category_item\">\n        Tebigat\n      </div></div> <!----> <div class=\"poem_author\"><a href=\"/p/%C3%A7ary-%C3%BDegenmyradow\" title=\"Şahyr Çary Ýegenmyradow\" class=\"a\"><div class=\"pc\"><div class=\"pc_media\"><img src=\"/5403615d-c113-4e0c-be2a-dc6dc8f4a580.jpeg\" alt=\"Çary Ýegenmyradow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Çary Ýegenmyradow\n      </p> <!----></div></div></a></div>"
    },
    {
      "title": "Bir tylla ýüzükdi...",
      "url": "bir-tylla%20%C3%BD%C3%BCz%C3%BCkdi...",
      "content": "<h1 class=\"poem_title\">\n      Bir tylla ýüzükdi...\n    </h1> <div class=\"poem_body\"><p>Günler geçdi, gitdi nobaty bilen</p><p>Kän aýlar aýlandy, ýyllar dolandy.</p><p>Golumdan gaçypdyr tylla ýüzügim,</p><p>Bilmedim nirede näme bolanny.</p><p><br></p><p>Ýolda-yzda kän gözledim men ony,</p><p>Özgäň ýüzüginde gözüm eglendi.</p><p>Adam ýitigini ýatdan çykarmaz,</p><p>Unutsa-da käte göwne deglenni.</p><p><br></p><p>Bildirýär adamyň çig süýt emeni,</p><p>Ol hemişe zynat küýsäp gezegen.</p><p>Ýöne, bu geň zat däl, dünýäniň özem,</p><p>Dereginde mätäç eken bezege.</p><p><br></p><p>Şondan habar berýär, irkilen baglaň,</p><p>Ýaz gelse, oýanyp, bezenip durşy.</p><p>Ýa-da ýanwar aýy syrgynlar döräp,</p><p>Agaçlaň başynda topalaň turşy.</p><p><br></p><p>Emma ýiten zadyň çykmaýar ýatdan,</p><p>Bilmedim ne boldy, nirede, haçan?</p><p>Eý, ýagşy adamlar, görmediňizmi,</p><p>Bir tylla ýüzükdi golumdan gaçan.</p></div> <div class=\"poem_info\">\n      Çary Ýegenmyradow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/%C3%A7ary-%C3%BDegenmyradow\" title=\"Şahyr Çary Ýegenmyradow\" class=\"a\"><div class=\"pc\"><div class=\"pc_media\"><img src=\"/5403615d-c113-4e0c-be2a-dc6dc8f4a580.jpeg\" alt=\"Çary Ýegenmyradow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Çary Ýegenmyradow\n      </p> <!----></div></div></a></div>"
    },
    {
      "title": "Dostlukdan bähbit gözlemäň!",
      "url": "dostlukdan-b%C3%A4hbit%20g%C3%B6zlem%C3%A4%C5%88!",
      "content": "<h1 class=\"poem_title\">\n      Dostlukdan bähbit gözlemäň!\n    </h1> <div class=\"poem_body\"><p>Dostlar bähbit gözläp, gitdi tirkeşip,</p><p>Sag gitsin-de, aman bolsun, goý, olar.</p><p>Barybir, günlerim garaňkyramaz,</p><p>Gijelerim altyn şöhlä boýalar.</p><p><br></p><p>Hergiz gynanamok, meniň adymdan,</p><p>Öz peýdasy üçin geplänlerine.</p><p>Men gaýta: «Hormatdan nyşandyr» diýýän,</p><p>Naharyma zäher sepmänlerine.</p><p><br></p><p>Bähbit bolsun, dostlar gitdi terk edip,</p><p>Sähel zat üstünde bolduk agzala.</p><p>Her kim her zatlara deňeselerem,</p><p>Durmuş diýlen meňzeş eken wokzala.</p><p><br></p><p>Aýlygynam telim sanap alardy,</p><p>Olar biçak zordy hasap-hesibe.</p><p>Gel, gowusy goýaýyn bu gürrüňi,</p><p>Adam gider, çeken bolsa nesibe.</p><p><br></p><p>Ýok, olar ýalňyşjak adamlar däldi,</p><p>Hökman ýedi ölçäp, bir kesendirler.</p><p>Belki, çyn bahamy aňlamak üçin,</p><p>Şunça ýyl bialaç tirkeşendirler.</p><p><br></p><p>Dostlar gitdi, bulaşypdyr hasaby,</p><p>Emma, dünýäm altyn şöhlä boýalar.</p><p>Tabagyma zäher sepmäni üçin,</p><p>Sag gitsin-de, aman bolsun, goý, olar!</p></div> <div class=\"poem_info\">\n      Çary Ýegenmyradow\n    </div> <div class=\"poem_category\"><div class=\"poem_category_item\">\n        Dostluk\n      </div><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/%C3%A7ary-%C3%BDegenmyradow\" title=\"Şahyr Çary Ýegenmyradow\" class=\"a\"><div class=\"pc\"><div class=\"pc_media\"><img src=\"/5403615d-c113-4e0c-be2a-dc6dc8f4a580.jpeg\" alt=\"Çary Ýegenmyradow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Çary Ýegenmyradow\n      </p> <!----></div></div></a></div>"
    },
    {
      "title": "Dostuma",
      "url": "dostuma",
      "content": "<h1 class=\"poem_title\">\n      Dostuma\n    </h1> <div class=\"poem_body\"><p>Däli deňziň garşysyna gaýykly,</p><p>Ýör, gideli,</p><p>              tijen dostum,</p><p>                               kürekle.</p><p>Ýaýdanmaly, şowsuzlyk nä aýypmy?</p><p>Beýik işe hyjuw barka ýürekde.</p><p><br></p><p>Çagalykda at edindik hyşany,</p><p>Ýigit çykyp, dosta serbe-ser gezdik.</p><p>Dostdan galan ýadygärlik nyşany,</p><p>Bir husydyň baýlygyna bermezdik.</p><p><br></p><p>Seret, ümür basan kenara seret,</p><p>Soň ýatlap ýörmäge göwnüň küýsände.</p><p>Äkit, bir hepdelik azyga derek</p><p>Mähribanyň suratyny kisäňde.</p><p><br></p><p>Çola kenar — dolanmajak geçmişdir,</p><p>Tupana döş gerip, äkider ýelken.</p><p>Ykbal bagty, gör, nirede seçmişdir,</p><p>Bir ajap, ýagty gün duşarys, belkem!</p></div> <div class=\"poem_info\">\n      Çary Ýegenmyradow\n    </div> <div class=\"poem_category\"><div class=\"poem_category_item\">\n        Dostluk\n      </div><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/%C3%A7ary-%C3%BDegenmyradow\" title=\"Şahyr Çary Ýegenmyradow\" class=\"a\"><div class=\"pc\"><div class=\"pc_media\"><img src=\"/5403615d-c113-4e0c-be2a-dc6dc8f4a580.jpeg\" alt=\"Çary Ýegenmyradow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Çary Ýegenmyradow\n      </p> <!----></div></div></a></div>"
    },
    {
      "title": "Düýe sagýan gyzyň aýdymy",
      "url": "d%C3%BC%C3%BDe-sag%C3%BDan%20gyzy%C5%88%20a%C3%BDdymy",
      "content": "<h1 class=\"poem_title\">\n      Düýe sagýan gyzyň aýdymy\n    </h1> <div class=\"poem_body\"><p>Başyň dik, göwnüň kiçi,</p><p>Höräm, höräm, hörelim.</p><p>Süýt sagyp, aýran içip,</p><p>Hözirini göreliň!</p><p><br></p><p>Dünýe maly diýilen,</p><p>Süýdi, ýüňi, eti em.</p><p>Uzak-uzak menzile,</p><p>Maýa münüp ýetiler.</p><p><br></p><p>Aýran içen nähoşam,</p><p>Hassalykdan halasdyr.</p><p>Ýüňüne näme diýjek,</p><p>Ýorgan-düşek, palasdyr.</p><p><br></p><p>Iki ýyldan bir gezek,</p><p>Ýüzüň düşýär köşege.</p><p>Ýüz gezek nesip etsin,</p><p>Ýene döläp-döşeme.</p><p><br></p><p>Köşejigiň ulalsa,</p><p>Atyp şoňa kejebe.</p><p>Gelnalyja gideris —</p><p>Şeý diýýän men ejeme.</p><p><br></p><p>Başy dik, göwni kiçi,</p><p>Höräm, höräm, hörelim.</p><p>Süýt sagyp, aýran içip,</p><p>Hözirini göreliň!</p></div> <div class=\"poem_info\">\n      Çary Ýegenmyradow\n    </div> <div class=\"poem_category\"><div class=\"poem_category_item\">\n        Çaga\n      </div><div class=\"poem_category_item\">\n        Tebigat\n      </div><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/%C3%A7ary-%C3%BDegenmyradow\" title=\"Şahyr Çary Ýegenmyradow\" class=\"a\"><div class=\"pc\"><div class=\"pc_media\"><img src=\"/5403615d-c113-4e0c-be2a-dc6dc8f4a580.jpeg\" alt=\"Çary Ýegenmyradow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Çary Ýegenmyradow\n      </p> <!----></div></div></a></div>"
    },
    {
      "title": "Gedem gyza",
      "url": "gedem-gyza",
      "content": "<h1 class=\"poem_title\">\n      Gedem gyza\n    </h1> <div class=\"poem_body\"><p>Jogap bermän, ýeke agyz geplemän,</p><p>Sen nämüçin, ýigidi kän kösediň.</p><p>Zaryňy çekipdir telim hepdeläp,</p><p>Halyna dözmedim, synlap keseden.</p><p><br></p><p>Siziň ýanyňyzdan geçipdir ýoly,</p><p>Işe, toýa, garaz, nirä gitse-de</p><p>Hamana ol göze ilmeýän ýaly,</p><p>Yşk derdini ýeňletmänsiň pisseçe.</p><p><br></p><p>Bileňok, gedemlik — akmagyň däbi,</p><p>Sen onuň ýüzüne äňetmänsiňem.</p><p>Wah, onuňam arsyzlygnyň sebäbi,</p><p>Söýgi - kän alkyşlar, näletler siňen.</p><p><br></p><p>Gumry bol sen, ýa-da meňze jerene,</p><p>Kim bolsaňam päk söýgüden ürkme sen.</p><p>Iň bolmanda duýdur söýmeýäniňi,</p><p>Aşyk duýmaz, duýar ýaly dürtmeseň.</p><p><br></p><p>Sen oňa gürrüň ber söýgüliň hakda,</p><p>Ol hakda geplemek kyn düşmez saňa.</p><p>Kaýyl ol bar zada, kaýyl ol hatda,</p><p>Göwnaçyk ýylgyryp pyçaklasaňam.</p><p><br></p><p>Ýüzüňde gaýgy bar, gözüňde ünji,</p><p>Belli däl, mähriňi kime berjeksiň?</p><p>Söýüp bilmedikleň kän bor ökünji.</p><p>Beýle kişileri hernä ýer çeksin!</p><p><br></p><p>Ýok, myrtar keseli,</p><p>                       başynda keli,</p><p>Günä bolar hoş sözüňi gaýgyrsaň.</p><p>Senden akyllydyr, bilemok welin,</p><p>Her gije bir äri söýýän aýgyr hem.</p></div> <div class=\"poem_info\">\n      Çary Ýegenmyradow\n    </div> <div class=\"poem_category\"><div class=\"poem_category_item\">\n        Söýgi\n      </div><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/%C3%A7ary-%C3%BDegenmyradow\" title=\"Şahyr Çary Ýegenmyradow\" class=\"a\"><div class=\"pc\"><div class=\"pc_media\"><img src=\"/5403615d-c113-4e0c-be2a-dc6dc8f4a580.jpeg\" alt=\"Çary Ýegenmyradow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Çary Ýegenmyradow\n      </p> <!----></div></div></a></div>"
    },
    {
      "title": "Gelinler ýaşynsa",
      "url": "gelinler-%C3%BDa%C5%9Fynsa",
      "content": "<h1 class=\"poem_title\">\n      Gelinler ýaşynsa\n    </h1> <div class=\"poem_body\"><p>Aňam etmändirin soňky döwürde,</p><p>Gelinler ýaşmagna ýetirse elin.</p><p>Şu gün irden gabat gelip köçede,</p><p>Uz ýaşynyp, geçip gitdi bir gelin.</p><p><br></p><p>Kişi maşgalasy... sözüm ýer almaz,</p><p>Ýaşynsa ýaşynsyn, gülmese bolar.</p><p>Ýetişen bolsalar gelin bolmaga</p><p>Etjek işlerinem bilýändir olar.</p><p><br></p><p>Çekinendir, belki, meni ýat görüp,</p><p>Ahmal, meni garry adam saýmagam.</p><p>Hormata, söýgä-de imrinemok kän,</p><p>Onsuzam durmuşdan ýetdi paý maňa.</p><p><br></p><p>Dogrusy, süňňüm-ä ýeňilem welin,</p><p>Çalarak çal sepdi saçdyr gaşyma.</p><p>Onda-da deň gopýan oglanlar bilen,</p><p>Ýaňy otuz birden geçdi ýaşymam.</p><p><br></p><p>Men kän zada zar bolmadym durmuşda,</p><p>Şükür, az däl nesibäme ýeteni.</p><p>Ýöne öňler söýgi joşýan ýüregim,</p><p>Indi gaýgy-aladanyň ketegi.</p><p><br></p><p>Esasy aladam çagajyklarym,</p><p>Şolar gowy geýsin, gowy iýsinler.</p><p>Özüm-ä oňaryn tapanym bilen,</p><p>Ilem näme diýse, şony diýsinler.</p><p><br></p><p>Garrylygam näme, ýaşlyk mysaly,</p><p>Ölmese, her kimiň başynda bardyr.</p><p>Belki, menden ýüz öwrendir ýaşlygam,</p><p>Öň-ä hiç kim menden ýaşynmaýardy.</p></div> <div class=\"poem_info\">\n      Çary Ýegenmyradow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/%C3%A7ary-%C3%BDegenmyradow\" title=\"Şahyr Çary Ýegenmyradow\" class=\"a\"><div class=\"pc\"><div class=\"pc_media\"><img src=\"/5403615d-c113-4e0c-be2a-dc6dc8f4a580.jpeg\" alt=\"Çary Ýegenmyradow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Çary Ýegenmyradow\n      </p> <!----></div></div></a></div>"
    },
    {
      "title": "Gutarylmadyk goşgularym",
      "url": "gutarylmadyk-go%C5%9Fgularym",
      "content": "<h1 class=\"poem_title\">\n      Gutarylmadyk goşgularym\n    </h1> <div class=\"poem_body\"><p>Ine, bu goşgymda ejem pahyr bar,</p><p>Bu goşguda bolsa, galam gaşly gyz.</p><p>Elim degen çagy elime alýan,</p><p>Şol hem bular bilen salamlaşdygym.</p><p><br></p><p>Bu ýerde şapagyň altyn şöhlesi,</p><p>Ýowşan ysly ýaýla düşýär endigan.</p><p>Bärde bolsa bir gül — azatlyk küýsän,</p><p>Porsy ýerzeminde otyr bendiwan.</p><p><br></p><p>Ony erkinlige çykarmalydym,</p><p>Ýerzemini sowuk, çygly hem zeýli.</p><p>Emma, maňa päsgel berdi hemişe,</p><p>Has ajaýyp zatlar döretmek meýli.</p><p><br></p><p>Wah, ejeler ýagdaýyňa düşünýär,</p><p>Senem düşünjek bol, galam gaşly gyz.</p><p>Meni örteýän zat, bu goşgularyň</p><p>Bir maýyp görgülä çalymdaşlygy.</p></div> <div class=\"poem_info\">\n      Çary Ýegenmyradow\n    </div> <div class=\"poem_category\"><div class=\"poem_category_item\">\n        Durmuş\n      </div><div class=\"poem_category_item\">\n        Söýgi\n      </div></div> <!----> <div class=\"poem_author\"><a href=\"/p/%C3%A7ary-%C3%BDegenmyradow\" title=\"Şahyr Çary Ýegenmyradow\" class=\"a\"><div class=\"pc\"><div class=\"pc_media\"><img src=\"/5403615d-c113-4e0c-be2a-dc6dc8f4a580.jpeg\" alt=\"Çary Ýegenmyradow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Çary Ýegenmyradow\n      </p> <!----></div></div></a></div>"
    },
    {
      "title": "Göçülen ýurt",
      "url": "g%C3%B6%C3%A7%C3%BClen-%C3%BDurt",
      "content": "<h1 class=\"poem_title\">\n      Göçülen ýurt\n    </h1> <div class=\"poem_body\"><p>Ýok eken obada janly-jemende,</p><p>Kibtin gysyp otyr pessejik tamlar.</p><p>Aslynda-da çakylyga emenme,</p><p>Göwnümde ýok diýsem, bolaryn mamla.</p><p><br></p><p>Gelmedim bu ýere çakylyk bilen,</p><p>Düşnüksiz bir duýgy ýeňimden çekdi.</p><p>Ýüregime kerep ýaly örtülen,</p><p>Ol duýgy işilen ýüpdenem bekdi.</p><p><br></p><p>Ýeldirgäp ýörmükäm diýdim men ilki,</p><p>Bu geň duýgy şemal ýaly ösende.</p><p>Adamlar, sizde-de bolandyr, belki,</p><p>Nämäň-nämedigni bilmän kösenme.</p><p><br></p><p>Ol maňa hiç ýerde bermedi karar,</p><p>Öýde, işde ýa-da toý meýlisinde.</p><p>Ýetim oglan ýaly durdy ol garap,</p><p>Wagtyhoş märekäň hol beýlesinde.</p><p><br></p><p>Şeýdip, kän ýyldan soň,</p><p>                              ýazyň bir güni,</p><p>Geň duýgy şu ýana ýeňimden çekdi.</p><p>...Kakam pahyr bilen ejem görgüliň,</p><p>Arzyly didary öňümden çykdy.</p></div> <div class=\"poem_info\">\n      Çary Ýegenmyradow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/%C3%A7ary-%C3%BDegenmyradow\" title=\"Şahyr Çary Ýegenmyradow\" class=\"a\"><div class=\"pc\"><div class=\"pc_media\"><img src=\"/5403615d-c113-4e0c-be2a-dc6dc8f4a580.jpeg\" alt=\"Çary Ýegenmyradow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Çary Ýegenmyradow\n      </p> <!----></div></div></a></div>"
    },
    {
      "title": "Günler geçip barýar",
      "url": "g%C3%BCnler-ge%C3%A7ip%20bar%C3%BDar",
      "content": "<h1 class=\"poem_title\">\n      Günler geçip barýar\n    </h1> <div class=\"poem_body\"><p>Şu gün saňa telwas etdim ýene men,</p><p>Eý, sen, päklik hem gözellik ölçegi.</p><p>Azary ýetikdir gaýyn eneňem,</p><p>Belli däl, pahyryň haçan öljegi.</p><p><br></p><p>Öňden belli zadyň gyzygam bolmaz,</p><p>Söýmezdim-le beýle boljagyn bilsem.</p><p>Ýöne, hasaplabam söýüp bolanok,</p><p>Ýa-da söýgüde-de barmyka tilsim?</p><p><br></p><p>Akyl satýan akylsyzlar köpelip,</p><p>Ýaşyň on sekize ýeten mahaly.</p><p>Söýgi aýp zatdyr obada diýip,</p><p>Guratdylar göze ilen nahaly.</p><p><br></p><p>Indi-indi şo günleri ýatlasam,</p><p>Özümi ýazgarýan ilki bilen men.</p><p>Men batyr ekenim beýnisi ýuka —</p><p>Durmuşyň al salýan tilkilerinden.</p><p><br></p><p>Käte seni sorap, barasym gelýär,</p><p>Ýöne, uýat bolar, saňa gep geler.</p><p>Arzuwlary ýuwaş-ýuwaş könelip,</p><p>Günler geçip barýar, geçýär hepdeler.</p><p><br></p><p>Gowy bolsun çagalaryň görjegi,</p><p>Ýetişýär gyzlarmyz, ogullarymyz.</p><p>Seniň günäň däldir, meniňkem däldir,</p><p>Söýgiň ýok ýerinde doglumagymyz.</p></div> <div class=\"poem_info\">\n      Çary Ýegenmyradow\n    </div> <div class=\"poem_category\"><div class=\"poem_category_item\">\n        Söýgi\n      </div><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/%C3%A7ary-%C3%BDegenmyradow\" title=\"Şahyr Çary Ýegenmyradow\" class=\"a\"><div class=\"pc\"><div class=\"pc_media\"><img src=\"/5403615d-c113-4e0c-be2a-dc6dc8f4a580.jpeg\" alt=\"Çary Ýegenmyradow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Çary Ýegenmyradow\n      </p> <!----></div></div></a></div>"
    },
    {
      "title": "Halkym",
      "url": "halkym",
      "content": "<h1 class=\"poem_title\">\n      Halkym\n    </h1> <div class=\"poem_body\"><p>Gaýduwsyz,</p><p>               batyr hem biçak edepli,</p><p>Emma, käbir zatda geleňsiz halkym.</p><p>Ýurt baryny çapyp asyrlar boýy</p><p>Ýurt eýesi bolman gelensiň halkym.</p><p><br></p><p>Egilmediň,</p><p>             egri gylja daýandyň,</p><p>Egrilikden nyşan ýokdur zandyňda</p><p>Ýöne, kän horluga duçar bolduň sen,</p><p>Öz köre-kör gazabyňda ýandyňda.</p><p><br></p><p>Güne ýatanam han,</p><p>                         serkerdäňem han,</p><p>Öňde-soňda bir agyza bakmadyň.</p><p>/Maňlaýsyz mert hakda söhbet açylsa,</p><p>Halkym,</p><p>          ilkinji söz özüň hakdadyr!/</p><p><br></p><p>Söweş güni Göroglydyň, Keýmirdiň,</p><p>Başga mahal daýhan ýada çopandyň,</p><p>Ynanjaň, yňdyrma, şeýlekin sada,</p><p>Şol sebäpli bir-biregem çapansyň.</p><p><br></p><p>Sen öňem azlykdyň, hasam azaldyň,</p><p>Bölünip kän taýpa, kän tirelere.</p><p>Soňsuz söweşlerden ürken ykbalyň,</p><p>Uýan süýräp gitdi gör, nirelere!</p><p><br></p><p>Halkym,</p><p>          eý, türkana, yňdyrma halkym!</p><p>Nämeleri ýitirenňi duýsaňdyň.</p><p>Mümkin bolan zatlaň baryn ýitirdiň,</p><p>Galdy diňe namys-aryň,</p><p>                               buýsanjyň.</p></div> <div class=\"poem_info\">\n      Çary Ýegenmyradow\n    </div> <div class=\"poem_category\"><div class=\"poem_category_item\">\n        Watan\n      </div><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/%C3%A7ary-%C3%BDegenmyradow\" title=\"Şahyr Çary Ýegenmyradow\" class=\"a\"><div class=\"pc\"><div class=\"pc_media\"><img src=\"/5403615d-c113-4e0c-be2a-dc6dc8f4a580.jpeg\" alt=\"Çary Ýegenmyradow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Çary Ýegenmyradow\n      </p> <!----></div></div></a></div>"
    },
    {
      "title": "Her gün işe geçýäň...",
      "url": "her-g%C3%BCn%20i%C5%9Fe%20ge%C3%A7%C3%BD%C3%A4%C5%88...",
      "content": "<h1 class=\"poem_title\">\n      Her gün işe geçýäň...\n    </h1> <div class=\"poem_body\"><p>Tüweleme, ýene işe barýaňmy,</p><p>Görki Güne meňzeş açylan läle.</p><p>Seni her göremde endişä galýan,</p><p>Sataşaýmaweri mynasyp däle.</p><p><br></p><p>Aşygyny ýeke tara kökerjek,</p><p>Saçyň her örümi bir gulaçdyr-la.</p><p>Sen olary oraýsana boýnuňa:</p><p>Ýaman göze ilmez, ýel bulaşdyrmaz.</p><p><br></p><p>Geçip barýaň, öz-özüňden uýalyp,</p><p>Salam diýmäge-de ysanok dilim.</p><p>Her kimi aňk etjek jemalyň bilen</p><p>Maňa bu ýaşdan soň öwretdiň çilim.</p><p><br></p><p>Görki gülden zyýat naçar maşgala,</p><p>Buýsanjyň artykdyr, dälsiň ulumsy.</p><p>Gözüm görýär, ýürek diýýär şu sözi:</p><p>Öýňüzde-de ähli işe çulumsyň.</p><p><br></p><p>Ýaşap, işläp, armaweri durmuşda,</p><p>Görki köňle ýakyn açylan läle.</p><p>Seni her göremde endişä galýan</p><p>Sataşaýmaweri mynasyp däle!</p></div> <div class=\"poem_info\">\n      Çary Ýegenmyradow\n    </div> <div class=\"poem_category\"><div class=\"poem_category_item\">\n        Durmuş\n      </div><div class=\"poem_category_item\">\n        Söýgi\n      </div></div> <!----> <div class=\"poem_author\"><a href=\"/p/%C3%A7ary-%C3%BDegenmyradow\" title=\"Şahyr Çary Ýegenmyradow\" class=\"a\"><div class=\"pc\"><div class=\"pc_media\"><img src=\"/5403615d-c113-4e0c-be2a-dc6dc8f4a580.jpeg\" alt=\"Çary Ýegenmyradow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Çary Ýegenmyradow\n      </p> <!----></div></div></a></div>"
    },
    {
      "title": "Ile ýamanlyk etmerin...",
      "url": "ile-%C3%BDamanlyk%20etmerin...",
      "content": "<h1 class=\"poem_title\">\n      Ile ýamanlyk etmerin...\n    </h1> <div class=\"poem_body\"><p>Ile ýamanlyk etmerin,</p><p>Erbet däldir meniň zandym.</p><p>Ir ulaldym, bir ýetmezim,</p><p>Hem uly söýgä ir ýandym,</p><p><br></p><p>Indi onam öçürerin,</p><p>Hakydamyň lentasyndan</p><p>Goý, indi başga oglanlar</p><p>Yşka düşüp entesinler.</p><p><br></p><p>Ömrümden nadyl bolmaryn</p><p>Hem hiç köňli ýykmanyma.</p><p>Bagdan sary gül ýolmaryn,</p><p>Meňzeş görüp ykbalyma.</p><p><br></p><p>Şeýdibem men nesip etse,</p><p>Durmuşymyň batgasyndan,</p><p>Gam-hesretiň besse-besse,</p><p>Köňle üýşüp ýatmasyndan.</p><p><br></p><p>Geçip giderin, sag-aman,</p><p>Başga mekan tutunmaryn.</p><p>Özüm özümi tanaman,</p><p>Soň ýatlamda utanmaryn.</p><p><br></p><p>Ile ýamanlyk etmerin,</p><p>Erbet däldir meniň zandym,</p><p>Ir ulaldym, bir ýetmezim,</p><p>Hem uly söýgä ir ýandym.</p></div> <div class=\"poem_info\">\n      Çary Ýegenmyradow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/%C3%A7ary-%C3%BDegenmyradow\" title=\"Şahyr Çary Ýegenmyradow\" class=\"a\"><div class=\"pc\"><div class=\"pc_media\"><img src=\"/5403615d-c113-4e0c-be2a-dc6dc8f4a580.jpeg\" alt=\"Çary Ýegenmyradow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Çary Ýegenmyradow\n      </p> <!----></div></div></a></div>"
    },
    {
      "title": "Ine, dogan geler...",
      "url": "ine,-dogan%20geler...",
      "content": "<h1 class=\"poem_title\">\n      Ine, dogan geler...\n    </h1> <div class=\"poem_body\"><p>Ine, dogan geler: “Dirimiň?” diýer,</p><p>Ynanmaýan ýaly ýaşap ýörenme.</p><p>Men: «Şükür» diýerin begenerin-de</p><p>Bu gün ýene aman-esen örenme.</p><p><br></p><p>Ol papagny bir gapdala taşlar-da,</p><p>Soňsuz nesihata başlar ýene-de.</p><p>/Biz ikimiz başga-başga adamlar</p><p>Döresegem bir ata, bir eneden/.</p><p><br></p><p>«Şahyrlykdan çörek iýmek kyn düşer,</p><p>Yhlasyňy siňdir ýeňilräk käre</p><p>Men bolsa diýerin: «Ynanaý agam,</p><p>Özümem alaçsyz, tapamok çäre.</p><p><br></p><p>Dünýämizde din köp, emma Hudaý bir,</p><p>Ol hemişe gorap ýörmez täk meni.</p><p>Girdaba gaçsamam, endişä galyp,</p><p>Başa çekip ýatma, köne çäkmeni.</p><p><br></p><p>Men indi çaga däl, şükür, goja däl</p><p>Öz başymy özüm çarajak borun.</p><p>Bir aýdymçy kimdigini bildirmez</p><p>Içinde bolanda köp sesli horuň!»</p><p><br></p><p>Ol gider, kalbyma howsala salyp,</p><p>Hem kisäme salyp, bir az-owlak pul.</p><p>Men: «Sag bol» diýerin, «Sag bol, jan agam!»</p><p>Emma arzuw eden günüm däldi bul.</p><p><br></p><p>Ilki arzuwlarym başga-başgady,</p><p>Çaga arzuwlarynyň baryp ýatany.</p><p>Men öz adym bilen bezemekçidim</p><p>Bezege mätäç däl eziz Watany.</p><p><br></p><p>Ähli ejizlere hossar boljakdym,</p><p>Naçarlara dogan, ýetime aga.</p><p>Emma bolsadydan hasyl önmeýär,</p><p>Başky arzuwlarmam gitdiler dagap.</p><p><br></p><p>Ýöne kemelmedi manysy ömrüň,</p><p>Kemelmedi durmuşyňam zynaty.</p><p>Ykbal ähli kişä mahsus zatlarda,</p><p>Ajy-süýji duýgusynda synady.</p><p><br></p><p>Men bütin ömrüme, şu güne çenli,</p><p>Agşam ýatyp daň atarna howlukdym.</p><p>Çünki bilýärdim men, ine, şu ýerde</p><p>Ýürek urup dursa soňy gowlukdyr.</p><p><br></p><p>...Ine dogan geler: “Dirimiň?” diýer,</p><p>Ynanmaýan ýaly ýaşap ýörenme.</p><p>Men: «Şükür» diýerin begenerin-de</p><p>Bu gün ýene aman-esen örenme.</p></div> <div class=\"poem_info\">\n      Çary Ýegenmyradow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/%C3%A7ary-%C3%BDegenmyradow\" title=\"Şahyr Çary Ýegenmyradow\" class=\"a\"><div class=\"pc\"><div class=\"pc_media\"><img src=\"/5403615d-c113-4e0c-be2a-dc6dc8f4a580.jpeg\" alt=\"Çary Ýegenmyradow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Çary Ýegenmyradow\n      </p> <!----></div></div></a></div>"
    },
    {
      "title": "Karar",
      "url": "karar",
      "content": "<h1 class=\"poem_title\">\n      Karar\n    </h1> <div class=\"poem_body\"><p>Indi besdir,</p><p>              gamgyn bolmak hebesdir,</p><p>Bolmadyk işler hiç, boljak iş boldy.</p><p>Her niçigem bolsa, ysgajak gülüm</p><p>Wagtynda açyldy, wagtynda soldy.</p><p><br></p><p>Şol sebäplem kalby lälezar eýläp,</p><p>Şat aýdym aýdaryn indiden beýläk.</p><p><br></p><p>Biminnet nur saçýan Güni hem Aýy,</p><p>Bu ýagty dünýäni görýän diýibem.</p><p>Toýa gitjek ýaly</p><p>                    her gün ir bilen</p><p>Öýümden keýpikök örýän diýibem.</p><p><br></p><p>Päkize kalbymy lälezar eýläp,</p><p>Şat aýdym aýdaryn indiden beýläk.</p><p><br></p><p>Bilip bolmaz, käte ownuk alada</p><p>Gam bolup, üstüme salsa kölege.</p><p>Şepagat taparyn aýdymdan-sazdan</p><p>Men öňdenem aýdym-saza ölemen.</p><p><br></p><p>Şol sebäpli kalby lälezar eýläp,</p><p>Şat aýdym aýdaýyn indiden beýläk.</p></div> <div class=\"poem_info\">\n      Çary Ýegenmyradow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/%C3%A7ary-%C3%BDegenmyradow\" title=\"Şahyr Çary Ýegenmyradow\" class=\"a\"><div class=\"pc\"><div class=\"pc_media\"><img src=\"/5403615d-c113-4e0c-be2a-dc6dc8f4a580.jpeg\" alt=\"Çary Ýegenmyradow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Çary Ýegenmyradow\n      </p> <!----></div></div></a></div>"
    },
    {
      "title": "Men indi ýazaýyn...",
      "url": "men-indi%20%C3%BDaza%C3%BDyn...",
      "content": "<h1 class=\"poem_title\">\n      Men indi ýazaýyn...\n    </h1> <div class=\"poem_body\"><p>Men indi ýazaýyn, </p><p>                       ýazmasam bolmaz.</p><p>Heniz kän ekeni diýmedik sözüm.</p><p>Bäş günlük dünýedir, galmaýyn gijä,</p><p>Ýürek egbarlapdyr, galmandyr dözüm.</p><p><br></p><p>Allaň emri bilen şu gije</p><p>                              köňle</p><p>Ylham indi, şükür elhemdilylla.</p><p>Hoş sözlerden saýlap, çemen bogaýyn,</p><p>Ýyly söz hassa-da melhemdir ylla.</p><p><br></p><p>Biri gamda galsa, erkin ýitirip,</p><p>Şygyrlarym çeksin onuň elinden.</p><p>Hüwdä meňzeş aýdym edip aýtsyn,</p><p>Bäbeklerni üwrän wagty gelinler.</p><p><br></p><p>Men indi ýazaýyn,</p><p>                      ýazmasam bolmaz,</p><p>Şygrym hoşwagt etjek bolsa bir kesi.</p><p>Şygrym nepis bolsun,</p><p>                           saz ýaly näzik,</p><p>Ýülmemesin aý-ýyllaryň tirkeşi.</p><p><br></p><p>Men indi ýazaýyn,</p><p>                     ýazmasam bolmaz,</p><p>Başga aladany çekeýin gyra.</p><p>Bilinmez sogabyň nirden geljegi,</p><p>Selälige çenli öçmesin çyram.</p><p><br></p><p>Çyram ýansyn dursun, ýüregim ýaly,</p><p>Heniz yhlas barka,</p><p>                       jan barka tende.</p><p>Garaňky gijede yşyk bardygyn</p><p>Görer, iň bolmanda, ötegçi bende.</p></div> <div class=\"poem_info\">\n      Çary Ýegenmyradow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <div class=\"poem_notes\">«Men ýazaýyn, ýazanlarym az bolar»...\n/Şähribossan/</div> <div class=\"poem_author\"><a href=\"/p/%C3%A7ary-%C3%BDegenmyradow\" title=\"Şahyr Çary Ýegenmyradow\" class=\"a\"><div class=\"pc\"><div class=\"pc_media\"><img src=\"/5403615d-c113-4e0c-be2a-dc6dc8f4a580.jpeg\" alt=\"Çary Ýegenmyradow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Çary Ýegenmyradow\n      </p> <!----></div></div></a></div>"
    },
    {
      "title": "Meniň kalbymda bahar",
      "url": "meni%C5%88-kalbymda%20bahar",
      "content": "<h1 class=\"poem_title\">\n      Meniň kalbymda bahar\n    </h1> <div class=\"poem_body\"><p>Sowetler ýurdunyň baýdagy ýaly,</p><p>Şapak</p><p>         günbatarda saraldy-soldy.</p><p>Nädip düşündirjek beýle ahwaly</p><p>Şatlyk gursagyma sygmajak boldy.</p><p><br></p><p>Mawy duman içre sazak tokaýy,</p><p>Edil tütün ýaly burugsadylar.</p><p>Baharda kök urup, ösersiň diýip,</p><p>Olara Allanyň rusgady bar.</p><p><br></p><p>Ine, bahar geler,</p><p>                     hemmä deňlikdir</p><p>Ulumsy däldir ol, däldir tekepbir.</p><p>Bahar bir işeňňir gelin mysaly,</p><p>Her kime mynasyp köýnek tikip biýr.</p><p><br></p><p>Ol, eli açykdyr, zady gysganmaz,</p><p>Ýylgynlaryň paýy keteni bolar.</p><p>Belli däl, şo-ol töňňä näme ýetjegi,</p><p>Aý, oňa-da näme ýeteni bolar.</p><p><br></p><p>Dünýä nur çaýylar,</p><p>                        oýanar söýgi,</p><p>Janly-jandar yşka düşer esirär.</p><p>Şol sebäplem meniň kalbymda bahar</p><p>Hem ýalňyz durnanyň zaryn sesi bar.</p></div> <div class=\"poem_info\">\n      Çary Ýegenmyradow\n    </div> <div class=\"poem_category\"><div class=\"poem_category_item\">\n        Durmuş\n      </div><div class=\"poem_category_item\">\n        Tebigat\n      </div></div> <div class=\"poem_notes\">«Meniň kalbymda bahar»\n/S.Ýesenin/</div> <div class=\"poem_author\"><a href=\"/p/%C3%A7ary-%C3%BDegenmyradow\" title=\"Şahyr Çary Ýegenmyradow\" class=\"a\"><div class=\"pc\"><div class=\"pc_media\"><img src=\"/5403615d-c113-4e0c-be2a-dc6dc8f4a580.jpeg\" alt=\"Çary Ýegenmyradow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Çary Ýegenmyradow\n      </p> <!----></div></div></a></div>"
    },
    {
      "title": "Meýdan çagyrdy",
      "url": "me%C3%BDdan-%C3%A7agyrdy",
      "content": "<h1 class=\"poem_title\">\n      Meýdan çagyrdy\n    </h1> <div class=\"poem_body\"><p>Awa diýip çykdym, şu gün ir bilen,</p><p>Egnimde tüpeň bar, ýanym tazyly.</p><p>Seleň gyryň her ýerinde adama,</p><p>Meňzäp otyr, çomuçlaryň pazyly.</p><p><br></p><p>Islegim towşan ýa guş atmak däl-de,</p><p>Duýgularmyň örtügini sypyrma.</p><p>Ana, şol çomuçlar adama meňzeş,</p><p>Egni ýuka,</p><p>              başynda-da şypyrma.</p><p><br></p><p>Tüpeňi egnimden düşüremok men,</p><p>Aw bolarmy munuň ýaly ümürde.</p><p>Gury ýowşanlary basyp geçemde,</p><p>Eşidýärin bir düşnüksiz hümürdi.</p><p><br></p><p>Maňa hökman däldi, gyşyň içinde,</p><p>Bu ýerleriň aňzagynda üşeme.</p><p>Emma, hoşal bolup ýatlaryn hökman,</p><p>Agşam girenimde, ýyly düşege.</p><p><br></p><p>Bu meýdanlar goýmaz soňam erkime,</p><p>Meni gizlin seda bilen çagyrar.</p><p>Şonda bir biçärä meňzeýär diýip,</p><p>Guran çomuçlara nebsim agyrar.</p></div> <div class=\"poem_info\">\n      Çary Ýegenmyradow\n    </div> <div class=\"poem_category\"><div class=\"poem_category_item\">\n        Durmuş\n      </div><div class=\"poem_category_item\">\n        Tebigat\n      </div></div> <!----> <div class=\"poem_author\"><a href=\"/p/%C3%A7ary-%C3%BDegenmyradow\" title=\"Şahyr Çary Ýegenmyradow\" class=\"a\"><div class=\"pc\"><div class=\"pc_media\"><img src=\"/5403615d-c113-4e0c-be2a-dc6dc8f4a580.jpeg\" alt=\"Çary Ýegenmyradow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Çary Ýegenmyradow\n      </p> <!----></div></div></a></div>"
    },
    {
      "title": "Mynajat",
      "url": "mynajat",
      "content": "<h1 class=\"poem_title\">\n      Mynajat\n    </h1> <div class=\"poem_body\"><p>Eger, bir ýaman söz sypsa dilimden,</p><p>Alla jan, sen mendan etme aýyp-syn.</p><p>Çünki, bu dünýäde gören-eşdenmi</p><p>Paýyş söz agzaman beýan etmek kyn.</p><p><br></p><p>Sen — Hudaý isleseň, islemeseňem,</p><p>Menem, özüň bilýäň, ýazykly bende.</p><p>Emma mundan beýläk sejde kylmaga</p><p>Jinnek ýalam takat galmandy mende.</p><p><br></p><p>Sebäbi bäş ýyl öň, gyşyň bir güni,</p><p>Hak söz üçin tyg urdular bedenme.</p><p>Sen Hudaý halyňa utanmadyňmy</p><p>Meni şol günlere duçar edenňe?</p><p><br></p><p>Kisäm kör-köpüksiz,</p><p>                         ýat dilde gepläp,</p><p>Kömek sorap ýada boldum hemşeri.</p><p>Bir gögele oglan on sekiz ýaşly</p><p>Huzuryňda durmanmydym kemşerip?</p><p><br></p><p>Başym ýaşdy, ýagşy pälimden başga,</p><p>Ýokdy meniň ýaşamaga serişdäm.</p><p>Niredediň şonda, Gudraty güýçli,</p><p>Nirededi on müň sany perişdäň?</p><p><br></p><p>Men soňra kem-kemden içgä imrindim,</p><p>Höwes etdim zährimarly bokala.</p><p>/Elbetde, şol günleň ajysy hakda</p><p>Ýazyp bordy kitap ýa-da makala/.</p><p><br></p><p>Emma men ýazmadym,</p><p>                       elim degmedi,</p><p>Ile diýmäge-de barmady dilim.</p><p>Ýeri, diýdimem-dä,</p><p>                      peýdasy näme?</p><p>Hiç kimem kireýsiz kakmaýar kilim.</p><p><br></p><p>Dogry içen wagtym teselli tapýan,</p><p>Ýöne uzak çydap bilmen beýdibem.</p><p>Aý, näm bolsam, şol bolaýyn, owarram,</p><p>It çeýnesin, garga çoksun meýdimem.</p><p><br></p><p>Barybir, ynamsyz ömür sürenden</p><p>Ile meňzeş bolup ölenim ýegdir.</p><p>...Her niçigem bolsa, unutmaryn men,</p><p>Nämüçin sen meniň göwnüme degdiň!?</p></div> <div class=\"poem_info\">\n      Çary Ýegenmyradow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/%C3%A7ary-%C3%BDegenmyradow\" title=\"Şahyr Çary Ýegenmyradow\" class=\"a\"><div class=\"pc\"><div class=\"pc_media\"><img src=\"/5403615d-c113-4e0c-be2a-dc6dc8f4a580.jpeg\" alt=\"Çary Ýegenmyradow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Çary Ýegenmyradow\n      </p> <!----></div></div></a></div>"
    },
    {
      "title": "Obada",
      "url": "obada",
      "content": "<h1 class=\"poem_title\">\n      Obada\n    </h1> <div class=\"poem_body\"><p>\"Ýazýan\" diýsem, arzaçydyr öýdenler,</p><p>Düňle görýän adamlaryň käsini.</p><p>Emma, gelen çagy, kowman öýden men,</p><p>Ýetirýärin gürrüňlerniň häsini.</p><p><br></p><p>Men barsamam, ýer berýärler töründen,</p><p>Bu obada hemmämiz bir nebere.</p><p>Başymy dik tutup, ýaşap ýörün men,</p><p>Dogry, sebäbem ýok başym egere.</p><p><br></p><p>Göwnüme jaý bu obanyň däpleri,</p><p>Men olary turuwbaşdan haladym.</p><p>Bärde uly-kiçi bary edepli,</p><p>Paýyş sözler aýdylmaýar mala-da.</p><p><br></p><p>Bir gysym çöpleme bermesemem men,</p><p>Ýa oduna nepýag damdyrmasam-da.</p><p>Ýol bilen barýarkam, duz hödürleýär,</p><p>Nan ýapýan zenanlar tamdyr başynda.</p><p><br></p><p>Şonda duz dadýaryn, «Sag boluň!» diýip,</p><p>Ýogsam, zar dälem men döwüm çörege.</p><p>Bilýän, iliň halal duzuny iýip,</p><p>Aňsat maňa, ýollarymda ýöreme.</p><p><br></p><p>Men öz obam bilen bir tenu-bir jan,</p><p>Bu ýerdekäm ýüregimde gam durmaz.</p><p>Bagtymyz güllesin, güllemesin nan,</p><p>Hem hiç haçan sowamasyn tamdyrlar!</p></div> <div class=\"poem_info\">\n      Çary Ýegenmyradow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/%C3%A7ary-%C3%BDegenmyradow\" title=\"Şahyr Çary Ýegenmyradow\" class=\"a\"><div class=\"pc\"><div class=\"pc_media\"><img src=\"/5403615d-c113-4e0c-be2a-dc6dc8f4a580.jpeg\" alt=\"Çary Ýegenmyradow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Çary Ýegenmyradow\n      </p> <!----></div></div></a></div>"
    },
    {
      "title": "Obam",
      "url": "obam",
      "content": "<h1 class=\"poem_title\">\n      Obam\n    </h1> <div class=\"poem_body\"><p>Şatlygyňdan rysgalymy aýyrdym,</p><p>Diňe ýetmeziňe janym ýakaryn.</p><p>Başga ýerde, iş düşende başyma</p><p>Seni küýsäp, ýollaryňa bakaryn.</p><p><br></p><p>Wah, ýollaryň sadagasy bolaýyn,</p><p>Meňzeş juda mesnewiniň bendine.</p><p>Bagtlydyr seň adamlaryň hemmesi,</p><p>Maňlaýy pes, boldummykam men diňe.</p><p><br></p><p>Adamlaryň kalby tämiz, başy dik,</p><p>Göýä, boý derege deňleşen ýaly.</p><p>Senem, obam, geçmişiňe meňzäňok,</p><p>Meň atam pahyra meňzeýşim ýaly.</p></div> <div class=\"poem_info\">\n      Çary Ýegenmyradow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/%C3%A7ary-%C3%BDegenmyradow\" title=\"Şahyr Çary Ýegenmyradow\" class=\"a\"><div class=\"pc\"><div class=\"pc_media\"><img src=\"/5403615d-c113-4e0c-be2a-dc6dc8f4a580.jpeg\" alt=\"Çary Ýegenmyradow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Çary Ýegenmyradow\n      </p> <!----></div></div></a></div>"
    },
    {
      "title": "Ojak başyndaky oýlar",
      "url": "ojak-ba%C5%9Fyndaky%20o%C3%BDlar",
      "content": "<h1 class=\"poem_title\">\n      Ojak başyndaky oýlar\n    </h1> <div class=\"poem_body\"><p>Käbir arzuwlarmyň paşmany üçin,</p><p>Göwnümde hiç kime saklamok kine.</p><p>Joşgunly ýüregme rahatlyk hemem,</p><p>Ertirime ynam atypdyr şine.</p><p><br></p><p>Açgöz hyjuwy hem wagşy islegi,</p><p>Ugratdym, gardaşlar, gümüň teýne men.</p><p>Hoşal men durmuşdan, ynjalyk bilen</p><p>Nesip etse, halal çörek çeýneme.</p><p><br></p><p>Ýogsam, öňler il içinde gezemde,</p><p>Durmuş meni bijaý ýowuz darady.</p><p>Ýüregimde yza galanam bolsa,</p><p>Ökünjim ýok, geçen günler barada.</p><p><br></p><p>Men ozallar şagalaňy söýerdim,</p><p>Boldum indi ynjalygyň sermesi.</p><p>Melul edýär ynha, şirin saz ýaly,</p><p>Ojakda gaýnaýan gazanyň sesi.</p><p><br></p><p>Kän oýlanýan, mal-garamyz barada,</p><p>Hojalykçy boldum, biçak özgerdim.</p><p>Öz köýnegim ýaly özüme ýakyn,</p><p>Öz aladam, öz şatlygym, öz derdim.</p><p><br></p><p>Han-ha, Nowruz batyr çygar çybygy,</p><p>At edinip, çapdyryp ýör daşarda.</p><p>Bar umydym şonda, köýen arzuwmy,</p><p>Hasyl etmek, belki, oňa başardar.</p><p><br></p><p>Özüm-ä, dogrusy, bu zatlar üçin,</p><p>Göwnümde hiç kime saklamok kine.</p><p>Joşgunly ýüregme rahatlyk hemem,</p><p>Ertirime ynam atypdyr şine.</p></div> <div class=\"poem_info\">\n      Çary Ýegenmyradow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/%C3%A7ary-%C3%BDegenmyradow\" title=\"Şahyr Çary Ýegenmyradow\" class=\"a\"><div class=\"pc\"><div class=\"pc_media\"><img src=\"/5403615d-c113-4e0c-be2a-dc6dc8f4a580.jpeg\" alt=\"Çary Ýegenmyradow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Çary Ýegenmyradow\n      </p> <!----></div></div></a></div>"
    },
    {
      "title": "Ot başynda oturaly...",
      "url": "ot-ba%C5%9Fynda%20oturaly...",
      "content": "<h1 class=\"poem_title\">\n      Ot başynda oturaly...\n    </h1> <div class=\"poem_body\"><p>Hany, dostum ölçersene,</p><p>Körän oduň kesindisin.</p><p>Ýol ýaly uzak bu gije</p><p>Söhbetimiz kesilmesin.</p><p><br></p><p>Gözenegin ýapma öýüň,</p><p>Çekme öýüň serpiginem.</p><p>Şu görnüşi arzuw etdim,</p><p>Arzuwy bar her kimiňem.</p><p><br></p><p>Ot başynda oturaly,</p><p>Ot orazdyr, höwür bolar.</p><p>Hoşal bolup ýatlarys kän,</p><p>Soň şeýle bir döwür bolar.</p><p><br></p><p>***</p><p>Bagşy bolgun diýip maňa</p><p>kän sargapdy kakam bende.</p><p>Nätjek, arman ýürek bar-da</p><p>Hoş owazly ses ýok mende.</p><p><br></p><p>Çyn aýdymyň höwesinde</p><p>Ýaşadym ýaşan ýaşymy.</p><p>Şol sebäplem nobat senden,</p><p>Aýdymyň-sazyň aşygy.</p><p><br></p><p>Dost-ýar eşitse köwlener,</p><p>Göwni gaýry gaýra teser.</p><p>Niçik bolar bilbilgöýä</p><p>Öz wagtynda saýramasa.</p><p><br></p><p>Dünýe toýhana meňzeýär</p><p>Yşky aldy erkimizi.</p><p>Gözenegin ýapma öýüň,</p><p>Çekme öýüň serpigini.</p></div> <div class=\"poem_info\">\n      Çary Ýegenmyradow\n    </div> <div class=\"poem_category\"><div class=\"poem_category_item\">\n        Durmuş\n      </div><div class=\"poem_category_item\">\n        Tebigat\n      </div></div> <!----> <div class=\"poem_author\"><a href=\"/p/%C3%A7ary-%C3%BDegenmyradow\" title=\"Şahyr Çary Ýegenmyradow\" class=\"a\"><div class=\"pc\"><div class=\"pc_media\"><img src=\"/5403615d-c113-4e0c-be2a-dc6dc8f4a580.jpeg\" alt=\"Çary Ýegenmyradow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Çary Ýegenmyradow\n      </p> <!----></div></div></a></div>"
    },
    {
      "title": "Otuz ýaşdan soň",
      "url": "otuz-%C3%BDa%C5%9Fdan%20so%C5%88",
      "content": "<h1 class=\"poem_title\">\n      Otuz ýaşdan soň\n    </h1> <div class=\"poem_body\"><p>Göwnüme bolmasa, zerur däl indi,</p><p>Arzuwa beslenip, kaşaň geýinme.</p><p>Wagtyhoş bolsamam, meýlis kölünde,</p><p>Alada bar, şatlygymyň teýinde.</p><p><br></p><p>Hoşlaşygyň wagty golaýlap geldi,</p><p>Sag bol, ýaşlyk — ömrümiziň şatlygy.</p><p>Men garrap baramok,</p><p>                            şonda-da belli,</p><p>Goja bolmagyňam niçik zatlygy.</p><p><br></p><p>Kaýyl indi, şu ömürde tapanma,</p><p>A, öň mydam gözlegdedim jahanda.</p><p>Ynjalyk tapýardym apy-tupanda,</p><p>Gök gürleýip, ýyldyrymlar çakanda.</p><p><br></p><p>Harbylarça dik tutýaryn katdymy,</p><p>Kän bir üýtgän zadam ýok-la keşbimde.</p><p>Gojalygam däldir bagtyň ýatdygy,</p><p>Şeý diýdim men otuz ýaşdan geçdim-de.</p><p><br></p><p>Bu boluş kanundyr dünýäler döräp,</p><p>Göwün guşy telim gezek göç eder.</p><p>Şükür, häzir-ä men barýaryn ýöräp,</p><p>Ýaşlyk atly iň ajaýyp köçeden.</p></div> <div class=\"poem_info\">\n      Çary Ýegenmyradow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/%C3%A7ary-%C3%BDegenmyradow\" title=\"Şahyr Çary Ýegenmyradow\" class=\"a\"><div class=\"pc\"><div class=\"pc_media\"><img src=\"/5403615d-c113-4e0c-be2a-dc6dc8f4a580.jpeg\" alt=\"Çary Ýegenmyradow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Çary Ýegenmyradow\n      </p> <!----></div></div></a></div>"
    },
    {
      "title": "Pal",
      "url": "pal",
      "content": "<h1 class=\"poem_title\">\n      Pal\n    </h1> <div class=\"poem_body\"><p>Täleýimi garadym bazar jaýynda,</p><p>Sygan aýalynyň kartlarynda.</p><p>Çapyljak at ýaly gozgalaň tapdym,</p><p>Içki howsalamyň artmagynda.</p><p><br></p><p>Ol baky ýitigme kän garaşdyrman,</p><p>Umydymyň öresini çykardy.</p><p>Maňa nazar salan ýaş şazadanyň,</p><p>Gözleri göm gökdi, ýüzi çypardy.</p><p><br></p><p>Her niçigem bolsa, bagtyň nyşany</p><p>Başymy sämetdi, gozgady kalby.</p><p>Ýogsam, palçy aýal, näme üçindir,</p><p>Goýun gözli gyzy bermedi salgy.</p><p><br></p><p>Ömür pile ýaly sarap ýyllary,</p><p>Şatlygy gowşurdy paýyma ýeten.</p><p>Ýöne, ykbal ýanaşmady şo gyza,</p><p>Täleýiň oýnuna çäre ýok eken.</p><p><br></p><p>Ýene ýolum düşdi bazar jaýyna,</p><p>Palçy aýalyň daşy giden mähelle.</p><p>Ýöne, bagty agtarmaga bu gezek,</p><p>Mende höwes tapylmady sähel-de.</p></div> <div class=\"poem_info\">\n      Çary Ýegenmyradow\n    </div> <div class=\"poem_category\"><div class=\"poem_category_item\">\n        Durmuş\n      </div><div class=\"poem_category_item\">\n        Söýgi\n      </div></div> <!----> <div class=\"poem_author\"><a href=\"/p/%C3%A7ary-%C3%BDegenmyradow\" title=\"Şahyr Çary Ýegenmyradow\" class=\"a\"><div class=\"pc\"><div class=\"pc_media\"><img src=\"/5403615d-c113-4e0c-be2a-dc6dc8f4a580.jpeg\" alt=\"Çary Ýegenmyradow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Çary Ýegenmyradow\n      </p> <!----></div></div></a></div>"
    },
    {
      "title": "Parla, Tugum!",
      "url": "parla,-tugum!",
      "content": "<h1 class=\"poem_title\">\n      Parla, Tugum!\n    </h1> <div class=\"poem_body\"><p>Tugum, maňa biçak zerur ekeniň,</p><p>Zerurlygy ýaly köýnek-balagyň.</p><p>Men indi äleme uýatsyz bakyp</p><p>Gamgyn oýlarymyň berdim talagyn.</p><p><br></p><p>Göge galan günüň göz dokundyryp,</p><p>Görgi baryn beren eýýam soňlandy.</p><p>Biz Garaşsyz diýip, jar etdi Serdar,</p><p>Jarnamasy älem içre oňlandy.</p><p><br></p><p>Parla Tugum,</p><p>                 görjek görsün, guwansyn,</p><p>Görüp bilmedikleň garagy aksyn.</p><p>Öňdenem bilýärin, görip kişiler,</p><p>Hergiz, il derdine ýaramazakdyr.</p><p><br></p><p>Olar ýagşy görýär mahmal-begresi,</p><p>Köýnek tiker ýa penjirä tutulyk.</p><p>Besdir, ownuk gürrüň gelişmez maňa,</p><p>Şatlanýarkam gamgynlykdan gutulyp.</p><p><br></p><p>Çünki, men äleme uýatsyz bakyp,</p><p>Gamgyn oýlarymyň berdim talagyn.</p><p>Tugum, maňa biçak zerur ekeniň,</p><p>Zerurlygy ýaly köýnek-balagyň.</p></div> <div class=\"poem_info\">\n      Çary Ýegenmyradow\n    </div> <div class=\"poem_category\"><div class=\"poem_category_item\">\n        Watan\n      </div><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/%C3%A7ary-%C3%BDegenmyradow\" title=\"Şahyr Çary Ýegenmyradow\" class=\"a\"><div class=\"pc\"><div class=\"pc_media\"><img src=\"/5403615d-c113-4e0c-be2a-dc6dc8f4a580.jpeg\" alt=\"Çary Ýegenmyradow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Çary Ýegenmyradow\n      </p> <!----></div></div></a></div>"
    },
    {
      "title": "Seni ýatlap...",
      "url": "seni-%C3%BDatlap...",
      "content": "<h1 class=\"poem_title\">\n      Seni ýatlap...\n    </h1> <div class=\"poem_body\"><p>Indi hiç zat ýüregimi gozganok,</p><p>Ýer ýok onda şatlyga-da, gama-da.</p><p>Düýn gowy dostumyň kyrkyny sowdum,</p><p>Bu günem bir toýda boldum tamada.</p><p><br></p><p>Dünýäniň şowhuny azalan ýaly,</p><p>Ýekelik höwesi aňyma ýaýran.</p><p>Edil häzir jaýlar uçup gitse-de</p><p>Ahmal, men şoňa-da galmaryn haýran.</p><p><br></p><p>Her zat boljak eken ýagty dünýäde,</p><p>Bolman biljek eken, bolmaly zadam.</p><p>Hergiz ýazgydyndan närazy bolsa,</p><p>Ýürekdeş dostuny küýseýär adam.</p><p><br></p><p>Menem seni küýsäp, meýdana çykdym,</p><p>Çopantelpekleri söýdüm, ysgadym.</p><p>Şolara-da ýaman nebsim agyrýar,</p><p>Olaryňam galan ömri gysgadyr.</p><p><br></p><p>Çünki, ýene güýz gelipdir äleme,</p><p>Çygly şemal kän öwüsýär ilerden.</p><p>...Seň bile sary gül ýygardym weli,</p><p>Uzakda sen gülüň parhyn bilerden.</p></div> <div class=\"poem_info\">\n      Çary Ýegenmyradow\n    </div> <div class=\"poem_category\"><div class=\"poem_category_item\">\n        Söýgi\n      </div><div class=\"poem_category_item\">\n        Durmuş\n      </div><div class=\"poem_category_item\">\n        Dostluk\n      </div></div> <!----> <div class=\"poem_author\"><a href=\"/p/%C3%A7ary-%C3%BDegenmyradow\" title=\"Şahyr Çary Ýegenmyradow\" class=\"a\"><div class=\"pc\"><div class=\"pc_media\"><img src=\"/5403615d-c113-4e0c-be2a-dc6dc8f4a580.jpeg\" alt=\"Çary Ýegenmyradow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Çary Ýegenmyradow\n      </p> <!----></div></div></a></div>"
    },
    {
      "title": "Soňky söz",
      "url": "so%C5%88ky-s%C3%B6z",
      "content": "<h1 class=\"poem_title\">\n      Soňky söz\n    </h1> <div class=\"poem_body\"><p>Bu höwes erkime goýmady meni,</p><p>Indi men şoňa-da ýetmäge taýyn.</p><p>Bagta tarap barýan iň soňky ýoly</p><p>Tapdym 17-nji gününde maýyň.</p><p><br></p><p>Bu gün bir üýtgeşik gün boldy,</p><p>                                     gökde</p><p>Bulutlar meňzeýär bölegne kamsyň.</p><p>Ol meniň iň soňky ykbalym</p><p>                                   ýöne,</p><p>Men mawy asmana bakýaryn gamsyz.</p><p><br></p><p>Ýaşaň siz, adamlar,</p><p>                          erkana boluň,</p><p>Mensiz bir adamlyk giňän dünýäde.</p><p>Onsoňam hiç haçan «Bagtly bolmaga</p><p>mümkinçilik ýokdur — diýmäň — dünýäde».</p><p><br></p><p>Men gaty begenýän, kakam pahyryň</p><p>Horlansa-da, menden soňa galanna,</p><p>Aşymy-suwumy berer ol hökman,</p><p>Bermese-de il içinde halanmaz.</p><p><br></p><p>Hoşlaşyk sözleri gysga aýdylar,</p><p>Bu däbe hemişe kaýyldyr her kim.</p><p>Size gowy günler arzuw edýärin,</p><p>Çünki, başga zada ýetmeýär erkim.</p></div> <div class=\"poem_info\">\n      Çary Ýegenmyradow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/%C3%A7ary-%C3%BDegenmyradow\" title=\"Şahyr Çary Ýegenmyradow\" class=\"a\"><div class=\"pc\"><div class=\"pc_media\"><img src=\"/5403615d-c113-4e0c-be2a-dc6dc8f4a580.jpeg\" alt=\"Çary Ýegenmyradow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Çary Ýegenmyradow\n      </p> <!----></div></div></a></div>"
    },
    {
      "title": "Suratlara seredip...",
      "url": "suratlara-seredip...",
      "content": "<h1 class=\"poem_title\">\n      Suratlara seredip...\n    </h1> <div class=\"poem_body\"><p>Suratlarda adamlaryň keşbi bar,</p><p>Olar kän zat ýatladyp dur geplemän.</p><p>Pul saklanýan düwünçekde ýygşyryp,</p><p>Suratlary aýap saklaň, eplemäň!</p><p><br></p><p>Olar maňa janly ýaly bakyp dur,</p><p>Käbiri syrdaşym, käsi bigäne...</p><p>Her kimem bolanda, tapawudy ýok,</p><p>Dilim barmaz ýakymsyz söz diýmäge.</p><p><br></p><p>Gamgyn çagym seredýän-de oturýan,</p><p>Iremok men näçeler syn etsemem.</p><p>Olar ähli zada düşünýän ýaly,</p><p>Göwnüň üçin bermese-de ses-selem.</p><p><br></p><p>Adam köpi görüp, ulalyp ýaşy,</p><p>Otuzdan aňyrrak geçip ugrasa.</p><p>Çagalygy kän küýseýär ekeni,</p><p>Soňky günler kän bakýan bu surata.</p><p><br></p><p>Onuň bilen emedekläp, ylgaşyp,</p><p>At çapyşyp, bolduk mydam hemşeri.</p><p>Yhna, täleýinden öýkelän ýaly,</p><p>Gyýarak bakyp dur, çala kemşerip.</p><p><br></p><p>Görnüp dur boýnunda medala meňzäp,</p><p>Sünnäläp işilen alajajygy.</p><p>Ejesi görgüli syzandyr, belki,</p><p>Ony soň ykbalyň dalajagyny.</p><p><br></p><p>Gorasam diýendir bela-beterden,</p><p>Balasyna alajany dakanda.</p><p>Emma, alajyň ýok, erkiňe bakman,</p><p>Boljak işler bolaýýar-da jahanda.</p><p><br></p><p>O döwürde wezipeli kişiler,</p><p>Söýerdi könäni ýepbeklemegi.</p><p>Bir gezek, «Tahýaňda doga bar» diýip,</p><p>Käýäp aglatdylar mekdepde meni.</p><p><br></p><p>...\"Ulalaýsak urşa gideli\" diýşip,</p><p>Kän gezdik çagakak göwün ýüwürdip.</p><p>Soňra uruş söýgä ornuny berdi,</p><p>Ýaňagmyza örüp jahyl düwürtik.</p><p><br></p><p>Durmuşyň bardygy bilinmese-de,</p><p>Kitaplardan üzňe, mekdepden üzňe.</p><p>Dagap gitdik, soňky ekzamen güni,</p><p>Arzuwlarmyz hakda ýazdyk-da düzme.</p><p><br></p><p>Şükür, uruş-dawa bolmady emma,</p><p>Başga-da kän arzuwlarmyz paşmandy.</p><p>Bir ýyl soň baharyň jeýhun mahaly,</p><p>Bir owadan ýyldyz süýndi asmanda.</p><p><br></p><p>Ine, indem janly ýaly bakyp dur,</p><p>Hemem kän zat ýatladyp dur geplemän,</p><p>Pul saklanýan düwünçekde ýygşyryp,</p><p>Bu suraty goýaýyn men eplemän.</p></div> <div class=\"poem_info\">\n      Çary Ýegenmyradow\n    </div> <div class=\"poem_category\"><div class=\"poem_category_item\">\n        Durmuş\n      </div><div class=\"poem_category_item\">\n        Dostluk\n      </div></div> <!----> <div class=\"poem_author\"><a href=\"/p/%C3%A7ary-%C3%BDegenmyradow\" title=\"Şahyr Çary Ýegenmyradow\" class=\"a\"><div class=\"pc\"><div class=\"pc_media\"><img src=\"/5403615d-c113-4e0c-be2a-dc6dc8f4a580.jpeg\" alt=\"Çary Ýegenmyradow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Çary Ýegenmyradow\n      </p> <!----></div></div></a></div>"
    },
    {
      "title": "Söýgüde ädigem zerur",
      "url": "s%C3%B6%C3%BDg%C3%BCde-%C3%A4digem%20zerur",
      "content": "<h1 class=\"poem_title\">\n      Söýgüde ädigem zerur\n    </h1> <div class=\"poem_body\"><p>Bilemok, nämüçin ýatdan çykanok,</p><p>Ýa başga ýatlama tükenäýdimi?</p><p>On bäş ýyl soň ýene düýşüme girdi,</p><p>Polýak ussalarnyň tiken ädigi.</p><p><br></p><p>Mollamurtuň «Nesihatyn» ýat tutup,</p><p>Ekzamene taýynlanýan wagtymyz.</p><p>Satylýar — diýdiler — modaly ädik,</p><p>Beýle ädik — ýetginjegiň bagtydyr.</p><p><br></p><p>«Nesihat», ekzamen huşumdan uçdy,</p><p>«Birini alaýyn nädibem bolsa.</p><p>Şo gyz meni söýer — diýdim içimden, —</p><p>— Geýer ýaly gowy ädigim bolsa.</p><p><br></p><p>Bir gowy gyz bardy, biçak owadan,</p><p>Klasdaşlar bolup, şony söýdük biz.</p><p>Dostum şol ädigi alan dessine,</p><p>Bagtym menden ýüz öwrendir öýdüpdim.</p><p><br></p><p>Gowy ädik nesibämde ýok eken,</p><p>Hatda aýagma-da görmedim deňäp.</p><p>Başga oba göçüp gitdi ol gyz hem,</p><p>Näme sebäp boldy, bilmedim men-ä.</p><p><br></p><p>Henizlerem söýýärin şol gözeli,</p><p>Kalbymda dogadyr, mähriban ady.</p><p>Durmuş-da bu, dostlar, erkiň ýetenok,</p><p>Käte ol gysganýar bolgusyz zady.</p><p><br></p><p>Ynjalyk berenok, ýatdan çykanok,</p><p>Ykbalyňdan bir zat gädilen bolsa.</p><p>Göwnüme bolmasa, söýjekdi-le şol</p><p>Illeriňki ýaly ädigim bolsa.</p></div> <div class=\"poem_info\">\n      Çary Ýegenmyradow\n    </div> <div class=\"poem_category\"><div class=\"poem_category_item\">\n        Söýgi\n      </div><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/%C3%A7ary-%C3%BDegenmyradow\" title=\"Şahyr Çary Ýegenmyradow\" class=\"a\"><div class=\"pc\"><div class=\"pc_media\"><img src=\"/5403615d-c113-4e0c-be2a-dc6dc8f4a580.jpeg\" alt=\"Çary Ýegenmyradow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Çary Ýegenmyradow\n      </p> <!----></div></div></a></div>"
    },
    {
      "title": "Söýüp söýülmeseňem...",
      "url": "s%C3%B6%C3%BD%C3%BCp-s%C3%B6%C3%BD%C3%BClmese%C5%88em...",
      "content": "<h1 class=\"poem_title\">\n      Söýüp söýülmeseňem...\n    </h1> <div class=\"poem_body\"><p>Kysmatyňy düzetmersiň el bilen,</p><p>Şol sebäpli, gynanmagyn birjigem.</p><p>Şor gözýaşdan gül göwünler kirjiger,</p><p>Görjegi gowudyr sen deý selbileň,</p><p>Kysmat bolsa, düzetdirmez el bilen.</p><p><br></p><p>Täze gül gözläniň bolmaz ýazygy,</p><p>Goý gitsin, saglykda ýetsin maksada.</p><p>Özge diňlär, göwün söýen sazyňy,</p><p>Şo zatlaram näler içiň ýaksa-da,</p><p>Gül gözläp gideniň bolmaz ýazgy.</p><p><br></p><p>Ýürek duýmaz sögünseňem ursaňam,</p><p>Ýitigini gözlär, gider soraga.</p><p>Başga hiç zat girip bilmez gursaga.</p><p>Seniň borjuň — mertebäňi gorama,</p><p>Ýürek duýmaz sögünseňem, ursaňam.</p><p><br></p><p>Boýdaşlaryň öz bagtyny mazamlar,</p><p>Gol tutuşyp, agşam çykanda seýle.</p><p>Agy bar ýerinde şirin sazam bar,</p><p>Nätjek-dä, dünýäniň gurluşy şeýle,</p><p>Her kim mydam öz bagtyny mazamlar.</p><p><br></p><p>Didäňde ýaş görse, bagtyň ýadyrgar,</p><p>Şonuň üçin süpür, gözden ýaşyňy.</p><p>Durmuş geçmez, şatlygyny dadyrman,</p><p>Dünýäde kän her gülüňem aşygy,</p><p>Şonuň üçin, süpür gözden ýaşyňy.</p></div> <div class=\"poem_info\">\n      Çary Ýegenmyradow\n    </div> <div class=\"poem_category\"><div class=\"poem_category_item\">\n        Durmuş\n      </div><div class=\"poem_category_item\">\n        Söýgi\n      </div></div> <!----> <div class=\"poem_author\"><a href=\"/p/%C3%A7ary-%C3%BDegenmyradow\" title=\"Şahyr Çary Ýegenmyradow\" class=\"a\"><div class=\"pc\"><div class=\"pc_media\"><img src=\"/5403615d-c113-4e0c-be2a-dc6dc8f4a580.jpeg\" alt=\"Çary Ýegenmyradow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Çary Ýegenmyradow\n      </p> <!----></div></div></a></div>"
    },
    {
      "title": "Toýa gitdim",
      "url": "to%C3%BDa-gitdim",
      "content": "<h1 class=\"poem_title\">\n      Toýa gitdim\n    </h1> <div class=\"poem_body\"><p>«Çakyr kelle togalanar toý bolsa»,</p><p>Diýip menem bardym iliň çetinden.</p><p>Nahar iýdim,</p><p>                 toý töwirin galdyrdym.</p><p>Berhiz saklap, datmasamam etinden.</p><p><br></p><p>Toý gowy zat,</p><p>                 hemmäniňem arzuwy,</p><p>Tuwmaýak bolmasa, gyzsyz-ogulsyz.</p><p>Ýyldyzlary duşup, ýaş çatynjalaň,</p><p>Ak posalak bäbejikler dogulsyn.</p><p><br></p><p>Hany, toýuň bagşysynam diňläli,</p><p>Aýdyp bilýärmikä «Amman-ammany».</p><p>Ýogsam kä aýdymdan ýüzüň utanýar,</p><p>Geýip çykan ýaly ýyrtyk tammany.</p><p><br></p><p>Hindiçe tans edýär başaçyk bir gyz,</p><p>Nämemikäm diýýär saçy kesilen.</p><p>Ýüregiňi gopdurýan saz ýokmy başga,</p><p>«Sen-sen» bilen «Uçradym» bar, meselem.</p><p><br></p><p>Bilýän däldir heniz</p><p>                        ulaljagyny,</p><p>Ýaşkaň sähelçejik goýberseň hata.</p><p>Deň-duşum däl,</p><p>                    meniň sözüm diňlenmez,</p><p>Besdir, gulak goýsa enedir ata.</p><p><br></p><p>Indi gaýdaýsamam bolman durjak däl,</p><p>Öýde-de iş kändir, kändir alada.</p><p>Çet ýurduň sazlaram ýakymly ýaly,</p><p>Uzaklardan eşidýärkäň çalaja.</p><p><br></p><p>Allajan hemmäni toýa ýetirsin,</p><p>Däl özümem, şükür, ogulsyz-gyzsyz.</p><p>Öýlenjek öýlensin wagty ýetende,</p><p>Ýetişen gyzyňam başy bogulsyn!</p></div> <div class=\"poem_info\">\n      Çary Ýegenmyradow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/%C3%A7ary-%C3%BDegenmyradow\" title=\"Şahyr Çary Ýegenmyradow\" class=\"a\"><div class=\"pc\"><div class=\"pc_media\"><img src=\"/5403615d-c113-4e0c-be2a-dc6dc8f4a580.jpeg\" alt=\"Çary Ýegenmyradow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Çary Ýegenmyradow\n      </p> <!----></div></div></a></div>"
    },
    {
      "title": "Çagalary zor gördüm",
      "url": "%C3%A7agalary-zor%20g%C3%B6rd%C3%BCm",
      "content": "<h1 class=\"poem_title\">\n      Çagalary zor gördüm\n    </h1> <div class=\"poem_body\"><p>Enesi-atasy käýese-de kän,</p><p>Çaga-çaga bolar,</p><p>                      diýen etmezek.</p><p>Köçe durmuşynyň däbine görä,</p><p>Dawalaşsa, çykýar olar ýekme-ýek.</p><p><br></p><p>Çagalaryň şol ajaýyp kanuny,</p><p>Garşy bolýar ýykylany depmäge.</p><p>Birem şugulçylyk — ýigrenilýän zat,</p><p>Şeýle diýip öwredýändir mekdebem.</p><p><br></p><p>Çagalar öz kanunyna tabyndyr,</p><p>Dawalylar uruşdan soň ýaraşýar,</p><p>Görýän welin, ulular-a beýle däl,</p><p>Käbirleri entäriňe garaşýar.</p></div> <div class=\"poem_info\">\n      Çary Ýegenmyradow\n    </div> <div class=\"poem_category\"><div class=\"poem_category_item\">\n        Çaga\n      </div><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/%C3%A7ary-%C3%BDegenmyradow\" title=\"Şahyr Çary Ýegenmyradow\" class=\"a\"><div class=\"pc\"><div class=\"pc_media\"><img src=\"/5403615d-c113-4e0c-be2a-dc6dc8f4a580.jpeg\" alt=\"Çary Ýegenmyradow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Çary Ýegenmyradow\n      </p> <!----></div></div></a></div>"
    },
    {
      "title": "Öten agşam ýene düýşüme girdi...",
      "url": "%C3%B6ten-ag%C5%9Fam%20%C3%BDene%20d%C3%BC%C3%BD%C5%9F%C3%BCme%20girdi...",
      "content": "<h1 class=\"poem_title\">\n      Öten agşam ýene düýşüme girdi...\n    </h1> <div class=\"poem_body\"><p>Öten agşam ýene düýşüme girdi,</p><p>Daglaryň bürgüdi, sähranyň gurdy.</p><p>Aýpalta çalymdaş</p><p>                       emma owadan,</p><p>Aýam aýnamyzdan delminip durdy.</p><p><br></p><p>Gurdy gördüm, sähralary küýsedim,</p><p>Bardyr ol ýerleriň keýik, maraly.</p><p>Hergiz jany şypa tapyp gaýdandyr,</p><p>Derman küýpäp baran süňňi ýaraly.</p><p><br></p><p>Bürgüdi görübem dagy küýsedim,</p><p>«At salyp, gezmäge daglary ýagşy».</p><p>Alla nesip edip, ajal maý berse,</p><p>Ýatlap owsunmaly çaglary ýagşy.</p><p><br></p><p>Men şatdym,</p><p>              şatdym men,</p><p>                            kalbym ýagtydy,</p><p>Garyp çatmaň içem durşuna nurdy.</p><p>Aýpalta çalymdaş, emma owadan</p><p>Aýam aýnamyzdan delminip durdy.</p></div> <div class=\"poem_info\">\n      Çary Ýegenmyradow\n    </div> <div class=\"poem_category\"><div class=\"poem_category_item\">\n        Tebigat\n      </div><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/%C3%A7ary-%C3%BDegenmyradow\" title=\"Şahyr Çary Ýegenmyradow\" class=\"a\"><div class=\"pc\"><div class=\"pc_media\"><img src=\"/5403615d-c113-4e0c-be2a-dc6dc8f4a580.jpeg\" alt=\"Çary Ýegenmyradow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Çary Ýegenmyradow\n      </p> <!----></div></div></a></div>"
    },
    {
      "title": "Özüm hakda",
      "url": "%C3%B6z%C3%BCm-hakda",
      "content": "<h1 class=\"poem_title\">\n      Özüm hakda\n    </h1> <div class=\"poem_body\"><p>Men,kölege deý ruhy aňymda galan</p><p>Atamyň duýgusy, inçe dowamy,</p><p>Täleý, şatlygyma salypdyr talaň,</p><p>Goýup, nesibäme sergin howany.</p><p><br></p><p>Men,hyýalyň müdimilik tussagy</p><p>Hem köňüller köşgünde täk yşkbaz.</p><p>Başym dik,</p><p>Janym sag,</p><p>Serim gussaly,</p><p>Gijeler Aý,</p><p>Umydymdyr yşyklan.</p><p><br></p><p>Akar — suw,</p><p>Öwser — ýel,</p><p>Sowular toýlar.</p><p>Aýralyga çenli äkider takdyr,</p><p>Ýöne, ýagty günler näumyt goýmaz,</p><p>Günäsiz gözlerim wysala bakdyr.</p><p><br></p><p>Hawa,men,duýgusy, inçe dowamy,</p><p>Jesedi topraga siňen atamyň.</p><p>Ysgap ýörün atyr ysly howany,</p><p>Ýatlap geçmişimiň çüýräp ýatanyn.</p></div> <div class=\"poem_info\">\n      Çary Ýegenmyradow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/%C3%A7ary-%C3%BDegenmyradow\" title=\"Şahyr Çary Ýegenmyradow\" class=\"a\"><div class=\"pc\"><div class=\"pc_media\"><img src=\"/5403615d-c113-4e0c-be2a-dc6dc8f4a580.jpeg\" alt=\"Çary Ýegenmyradow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Çary Ýegenmyradow\n      </p> <!----></div></div></a></div>"
    },
    {
      "title": "Ümsüm gije aýnamyzdan delminen...",
      "url": "%C3%BCms%C3%BCm-gije%20a%C3%BDnamyzdan%20delminen...",
      "content": "<h1 class=\"poem_title\">\n      Ümsüm gije aýnamyzdan delminen...\n    </h1> <div class=\"poem_body\"><p>Ümsüm gije aýnamyzdan delminen</p><p>Aý asmanda erän mesge ýalydyr.</p><p>Görsem diýip barmajagm-a belli meň,</p><p>Ýogsam, ol köňlümiň besleýänidi.</p><p><br></p><p>Tisginýärsiň, o dünýäden gelýän dek,</p><p>Pejiň turbasyna düşen sesinden.</p><p>Ak guş deý ruhy çykman kelläňden</p><p>Ýaşlygyňda baky galan nesilleň.</p><p><br></p><p>Gussaň ýyllar boýy ýuwulmaz hatam,</p><p>Ejir çekme, hesret bagryň deşende.</p><p>Men galdym, ýelli gün sygyryp ýatan</p><p>Güllesi göwsümde galan peşeňde.</p><p><br></p><p>Razy bol (men harajat dilämok),</p><p>Gije ahwal bolup dolanmagymdan,</p><p>Ýaşa, kyn günüňde isläp delalat,</p><p>Derdiň soran goňşy-golamlaryňdan.</p><p><br></p><p>Gamlanma, hesretde gül ýüzüň solup,</p><p>Ak dumanly güýz gelende haçanda.</p><p>Baglarda ýapraklar höwesiň bolup,</p><p>Pudakdan serçe dek gaýyp gaçanda.</p><p><br></p><p>Mendirin şol, nowruz gary gelende,</p><p>Bulutlar goýalyp, mürepbe ýaly.</p><p>Öýüň öresi ýok diýip elenme</p><p>Mahmal hüwdüleriň ýürekde häli.</p></div> <div class=\"poem_info\">\n      Çary Ýegenmyradow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/%C3%A7ary-%C3%BDegenmyradow\" title=\"Şahyr Çary Ýegenmyradow\" class=\"a\"><div class=\"pc\"><div class=\"pc_media\"><img src=\"/5403615d-c113-4e0c-be2a-dc6dc8f4a580.jpeg\" alt=\"Çary Ýegenmyradow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Çary Ýegenmyradow\n      </p> <!----></div></div></a></div>"
    },
    {
      "title": "Ýat ýere gyz bermäň!",
      "url": "%C3%BDat-%C3%BDere%20gyz%20berm%C3%A4%C5%88!",
      "content": "<h1 class=\"poem_title\">\n      Ýat ýere gyz bermäň!\n    </h1> <div class=\"poem_body\"><p>Wah, ne gözel maşgala,</p><p>Keşde çekse sünnälän.</p><p>Bigadyra duş bolup,</p><p>Görýän güni gün däl-ä.</p><p><br></p><p>Belki, Allaň buýrugy,</p><p>Arzuwynyň paşmany,</p><p>Basýar onuň egninden,</p><p>Ýat illeriň asmany.</p><p><br></p><p>Bagt diýlen zat berlenok,</p><p>Gözýaşa ýa badaga.</p><p>Indi gyzyň yhlasy,</p><p>Şu ojaga sadaga.</p><p><br></p><p>Käbir gyzyň gylygy,</p><p>Açmaýar hiç ýüregni.</p><p>Ynanýar hossaryna,</p><p>Ykbalynyň küregni.</p><p><br></p><p>Dillenmegi kyn görer,</p><p>Bir utanjaň — ýazygy.</p><p>Üme düşmez eşitmez</p><p>Gyz kalbynyň sazyny.</p><p><br></p><p>Gyzy oda atanyň</p><p>Ýandak bitsin meýdine.</p><p>Günä galmak bolarmy,</p><p>Bu döwürde beýdibem?</p><p><br></p><p>Gaýynlary öwse-de,</p><p>Hoş ýakanok gulaga.</p><p>Ýöne, ile bildirmez,</p><p>Günlerinem bulamaz.</p><p><br></p><p>Bu öý bilen garyşar,</p><p>Çeker ýörer keşigni.</p><p>Ýuwar-ardar äriniň,</p><p>Dolagyny, eşigni.</p><p><br></p><p>Söýgüsizem sebäp bar,</p><p>Döremok, dogulmaga.</p><p>Ýüzi düşer bäbege,</p><p>Gyzlara, oglanlara.</p><p><br></p><p>Kem-kem ýatdan çykyşar,</p><p>Arzuwlarnyň paşmany.</p><p>Häzir welin, egninde,</p><p>Ýat illeriň asmany.</p></div> <div class=\"poem_info\">\n      Çary Ýegenmyradow\n    </div> <div class=\"poem_category\"><div class=\"poem_category_item\">\n        Durmuş\n      </div><div class=\"poem_category_item\">\n        Söýgi\n      </div></div> <!----> <div class=\"poem_author\"><a href=\"/p/%C3%A7ary-%C3%BDegenmyradow\" title=\"Şahyr Çary Ýegenmyradow\" class=\"a\"><div class=\"pc\"><div class=\"pc_media\"><img src=\"/5403615d-c113-4e0c-be2a-dc6dc8f4a580.jpeg\" alt=\"Çary Ýegenmyradow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Çary Ýegenmyradow\n      </p> <!----></div></div></a></div>"
    },
    {
      "title": "Ýaşlyk bilen hoşlaşyk",
      "url": "%C3%BDa%C5%9Flyk-bilen%20ho%C5%9Fla%C5%9Fyk",
      "content": "<h1 class=\"poem_title\">\n      Ýaşlyk bilen hoşlaşyk\n    </h1> <div class=\"poem_body\"><p>Men heniz garramok,</p><p>                           ýaňy-ýakynda</p><p>Ýaşlyk bossanymdan ätledim daşa.</p><p>Indi şol ýyllaryň ýatlamasy hem</p><p>Maňa melhem bolar, iş düşse başa.</p><p><br></p><p>Ýaşlykdan ýadygär bir owaz galdy,</p><p>Gamgyn we joşgunly ol aýdym-mukam.</p><p>Ýa-da ýaşlyk bilen hoşlaşan çagym</p><p>Az-kem ejizlejek bolaýdymmykam?</p><p><br></p><p>Her döwrüň öz derdi boluşy ýaly,</p><p>Öz aýdymy bolýandyr her döwrüňdem.</p><p>Täze aýdymlary eşidip häzir,</p><p>Oýa batýan, diň salýan-da böwrüme.</p><p><br></p><p>Belkem, şol gowudyr,</p><p>                           döwür çalyşsa</p><p>Hemmä ýeter juwan bolmak gezegi,</p><p>Görüň, bu gün başga-başga oglanlar</p><p>Boldy, allanäme toýuň bezegi.</p><p><br></p><p>Nobat siziňkidir,</p><p>                    oýnaň ýigitler</p><p>Tans edýänleň halkasyna giriň-de.</p><p>Şatlanyň,</p><p>            şatlykdan bir ýaşaň şu gün,</p><p>Men olsa, onsuzam otuz birimde.</p></div> <div class=\"poem_info\">\n      Çary Ýegenmyradow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/%C3%A7ary-%C3%BDegenmyradow\" title=\"Şahyr Çary Ýegenmyradow\" class=\"a\"><div class=\"pc\"><div class=\"pc_media\"><img src=\"/5403615d-c113-4e0c-be2a-dc6dc8f4a580.jpeg\" alt=\"Çary Ýegenmyradow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Çary Ýegenmyradow\n      </p> <!----></div></div></a></div>"
    }
  ]
}