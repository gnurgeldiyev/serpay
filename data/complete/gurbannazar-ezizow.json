{
  "fullname": "Gurbannazar Ezizow",
  "url": "gurbannazar-ezizow",
  "birth_date": "1940",
  "death_date": "1975",
  "poems": [
    {
      "title": "Adam ölýär, Şeýdip ýapylýar perde...",
      "url": "adam-%C3%B6l%C3%BD%C3%A4r,%20%C5%9Fe%C3%BDdip%20%C3%BDapyl%C3%BDar%20perde...",
      "content": "<h1 class=\"poem_title\">\n      Adam ölýär, Şeýdip ýapylýar perde...\n    </h1> <div class=\"poem_body\"><p>Adam ölýär,</p><p>Şeýdip ýapylýar perde.</p><p>Ölen däl,</p><p>diriler galýarlar derde.</p><p>Ýöne ölen adam</p><p>\t\t\tölerine çen</p><p>Tanyşýar dünýäniň geçmişi bilen.</p><p>Gije-gündiz kitaplara bolup ýar,</p><p>Geçmiş bilen-taryh bilen ýaşaýar</p><p>Gomer bilen ýaşaýar,</p><p>Baýron bilen ýaşaýar,</p><p>Pyragy, Lenin bilen —</p><p>Bary bilen ýaşaýar!</p><p>Bulam az deý ol oturýar oýlanyp,</p><p>Soňra gelejege çykýar aýlanyp.</p><p>Ençe ýyldyzlaryň dünýesin açýar,</p><p>Soň ol ýyldyz bolup, süýnýär-de geçýär.</p><p><br></p><p>Adam ölýär,</p><p>Şeýdip ýapylýar perde.</p><p>Adam az ýaşaýar</p><p>Kän ýaşan Ýerde.</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Ajap syýahatda boldum diýdi ol...",
      "url": "ajap-sy%C3%BDahatda%20boldum%20di%C3%BDdi%20ol...",
      "content": "<h1 class=\"poem_title\">\n      Ajap syýahatda boldum diýdi ol...\n    </h1> <div class=\"poem_body\"><p>Ajap syýahatda boldum diýdi ol,</p><p>Goýmady gürrüňin goýmaly ýerde.</p><p>O nähili ajap syýahatmyşyn —-</p><p>Ýedi gün asmanda?</p><p>Sekiz gün ýerde?</p><p><br></p><p>O nähili ajap syýahatmyşyn?</p><p>Bärde-aeroportda uçara münse,</p><p>Alty ajap ýurdy ýatyp geçirip.</p><p>Ýedinjiniň wokzalynda oýansa.</p><p><br></p><p>O nähili ajap syýahatmyşyn?</p><p>O nähili ajap? — Sowal berýärin, —</p><p>Ýedi mawy deňzi ýatyp geçirse,</p><p>Oň üstüne ýene ýetmiş derýany?</p><p><br></p><p>Aşakdaky täsin baglaň, metjitleň,</p><p>Eşitseň ýokarda diňe myş-myşyn,</p><p>Otlar bilen bejertmeseň ýaraňy,</p><p>O nähili ajap syýahatmyşyn?</p><p><br></p><p>Şat zeminde goýup oba, şäheri,</p><p>Gülleriň agyny, gyzyl, sarysyn,</p><p>Sen sesdenem ozýan çaltlyk bilen</p><p>Öz ömrüň deňinden geçip barýarsyň.</p><p><br></p><p>Çaltlyk bilen köp işleri etse bor,</p><p>Ýöne şol çaltlygyň bir emmasy bar,</p><p>Ol dünýä,</p><p>\t\tadama düşünmekligiň</p><p>Deňinden,</p><p>\tdeňinden,</p><p>\t\tdeňinden barýar.</p><p><br></p><p>Sen görmän geçýärsiň</p><p>Seň üçin dörän</p><p>Uçmaha ýat, Ereme ýat gülleri.</p><p>Ýüzüňi sypasa, ýygyrdyn ýazjak</p><p>Otdan hem toprakdan dörän ýelleri.</p><p><br></p><p>Çaltlygyň gylygy: ýagyşlar ýagsyn,</p><p>Adam hesret çeksin, ýagsyn akja gar.</p><p>Parhy ýok,</p><p>\t\tol juda zerur zatlaryň</p><p>Deňinden,</p><p>\tdeňinden,</p><p>\t\tdeňinden geçýär.</p><p><br></p><p>Gije-gündiz uçýar, uçýar adamlar,</p><p>Lezzet alyp motorlaryň heňinden</p><p>Dur sen,</p><p>Saklan, tizlik söýen Adamzat,</p><p>Geçäýmäwer sen öz bagtyň deňinden.</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Artyk hereketler, ýeňles gylyklar...",
      "url": "artyk-hereketler,%20%C3%BDe%C5%88les%20gylyklar...",
      "content": "<h1 class=\"poem_title\">\n      Artyk hereketler, ýeňles gylyklar...\n    </h1> <div class=\"poem_body\"><p>Artyk hereketler, ýeňles gylyklar</p><p>Ýaşlyga kadadyr, näzdir kereşme.</p><p>Ýuwaş-ýuwaş sen olardan saplanyp,</p><p>Durlanyp barýarsyň misli bir çeşme.</p><p><br></p><p>Sen kimin gözele duş gelen ýigit</p><p>Şowsuzlyga, gussa ownuk zat diýer.</p><p>Seniň gözden gaçan şadyýan ýaşyň</p><p>Almaň ýaňagynda uka batan der.</p><p><br></p><p>Seniň söýgiň äpet daragt deýin</p><p>Ýüregime kökün çuňňur urupdyr.</p><p>Birdem gama batyp, egilse başyň,</p><p>Kökler ýüregime yza berip dur.</p><p><br></p><p>Bir gün garylsam-da mele topraga,</p><p>Sowurman söýgiňi tupana, ýele.</p><p>Seniň söýgiň hiç guramaz kökleri</p><p>Ýaýrar bu zemine ýüregim bile.</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Söýgi\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Ata igenji",
      "url": "ata-igenji",
      "content": "<h1 class=\"poem_title\">\n      Ata igenji\n    </h1> <div class=\"poem_body\"><p>Bolup ýörşüň hiç maňzyma batanok,</p><p>Käýýäp ýörmäge-de ysanok bognum.</p><p>Saňa akylam-a gelerçe boldy,</p><p>Hemme kişi ýaly bolarlar, oglum!</p><p><br></p><p>Öz diýeniň tutup ýörsüň elmydam,</p><p>Päkmikäň öýdýärsiň hemmeden beter.</p><p>Ýaşlygyňdan şeýdip ýörseň girrelip,</p><p>Düşewüntli iş başyny kim tutar?</p><p><br></p><p>Menem ýaş bolupdym. Ýöne başlygym</p><p>Un diýse, un çekdim, gum diýse-de gum.</p><p>Sen nireden boýnuýogyn doguldyň?</p><p>Hemme kişi ýaly bolarlar, oglum!</p><p><br></p><p>«Onuň tutýan ýoly, päli nädogry,</p><p>Ol özünden başga bardyr öýdenok!»</p><p>Muny diýmek seň paýyňa düşüpmi?</p><p>Näme üçin başga biri aýdanok?</p><p><br></p><p>Saňa başda edep-ekram öwredip,</p><p>Sypaýy terbiýe bermekçi boldum.</p><p>Saňa diýdilermi — ýerine ýetir,</p><p>Hemme kişi ýaly bolarlar, oglum!</p><p><br></p><p>«Ol adam itdenem, beter ýaranjaň,</p><p>Duşsa uly kärlä, guýruk bulaýa».</p><p>Ýeri, seniň näme işiň diýse-ne,</p><p>Seň özüň ýaranjaň bolmasaň bolýa.</p><p><br></p><p>Işiň bile bol-da, dogruja ýaşa,</p><p>Senden tamakin däl köp zady göwnüm.</p><p>Işiň şowuna bor, horluk çekmersiň,</p><p>Hemme kişi ýaly bolaýsaň, oglum!</p><p><br></p><p>Siz ýaşlar ýa baryp ýatan iş ýakmaz,</p><p>Ýa ýürekde päklik ýokundyňyz kän.</p><p>...Wah, ýene öýkeläp gitdi peläket,</p><p>Diýmesiz sözleri diýäýdimmikäm?</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div><div class=\"poem_category_item\">\n        Çaga\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Atalar we ogullar",
      "url": "atalar-we%20ogullar",
      "content": "<h1 class=\"poem_title\">\n      Atalar we ogullar\n    </h1> <div class=\"poem_body\"><p>Atalar-ogullar... beýik döwletdir</p><p>Şolardyr bu döwre ýaňyn salýanlar.</p><p>Ýöne käte duşýar bu iki nesliň</p><p>Arasyna çöp atmakçy bolýanlar.</p><p><br></p><p>Galat pikirlere uýmak ne derkar,</p><p>Işimiz şowludyr, günümiz düzdür.</p><p>Ýok, atalar biziň geçmişimiz däl,</p><p>Biziň atalarmyz şu günümizdir.</p><p><br></p><p>Nirä barýar naýza kimin düzülip?</p><p>Aýdym bilen dyňzap duran hatarlar?</p><p>Olar täze dünýäň goragna galan</p><p>Mizemez ynamly biziň atalar!</p><p><br></p><p>Olar geljegmiziň dok dänesini</p><p>Durmuşyň tarpyna atanlarmyzdyr</p><p>Ykballarna beýik synag duş gelen,</p><p>Mizemez ynamly atalarmyzdyr.</p><p><br></p><p>Öňden gelýär şeýle ajaýyp nakyl:</p><p>Ekin ekilmese, hasyl orulmaz.</p><p>Bu biz ahyr — eken zadyn orýanlar,</p><p>Bu biz ahyr — atalar we ogullar.</p><p><br></p><p>Häzir olaň kimsi pensiýa çykan,</p><p>Kimsi işde. Emma maksatlary bir:</p><p>Olar bu günleriň ogullarynyň</p><p>Gatnaýan iň kämil mekdepleridir.</p><p><br></p><p>Goý, dar balak geýsin, kafe gatnasyn,</p><p>Ýöne gaýtalansa ýene o günler.</p><p>Atalar dek merdem aýaga galar,</p><p>Şolaň mekdebinde okan ogullar!</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div><div class=\"poem_category_item\">\n        Çaga\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Atlar ýataklarda horguryp durlar...",
      "url": "atlar-%C3%BDataklarda%20horguryp%20durlar...",
      "content": "<h1 class=\"poem_title\">\n      Atlar ýataklarda horguryp durlar...\n    </h1> <div class=\"poem_body\"><p>Atlar ýataklarda horguryp durlar,</p><p>Olaryň ykbaly — maňlaýy akdyr.</p><p>Uzakda çygynyp kişňeýär batly</p><p>Iki ýüz at güýçli işhon traktor.</p><p><br></p><p>Oratdy goltuklap ýarty çöregin,</p><p>Obanyň içinde dawa gözleýär.</p><p>Dutaryň gulagna meňzeş gulagny</p><p>Towlanynda onuň hamrak ejesi,</p><p>Ýokarky perdeden bir heň çyrlaýar.</p><p><br></p><p>Tamdyrda on Günüň nurly howrundan</p><p>Galýar dik asmana täsin bir sütün.</p><p>...Men dogduk mekana salama geldim.</p><p>Üstüm tozan, halys çykypdy lütüm.</p><p><br></p><p>«Duzun dadyp geçiň!»</p><p>Uzaldy çörek,</p><p>Iki döwüm aldym, ony üfläpler</p><p>Ýitewersin açlyk, hantamaçylyk,</p><p>Herne ýitip gitmäwersin şu däpler.</p><p><br></p><p>Mazarystanlaryň, ymaratlaryň,</p><p>Gök otlaň içinde inçejik ýodaň,</p><p>Elmydama oýandyrýar ýüregmi</p><p>Topragym,</p><p>Ykbalym, bir oňat zada!</p><p><br></p><p>Kök urupdyr saňa juwan ýüregim!</p><p>Sen-dostum, söýgim sen, ilen-gatanym.</p><p>Seniň bilen men mukaddes nikaly</p><p>Seniň bilen, meniň agras Watanym!</p><p><br></p><p>Müňläp at güýjüni özünde jemläp.</p><p>Güňläp,</p><p>Güwläp, arman günüň gününde,</p><p>Aýlanyp ýör aňymyzyň hünäri</p><p>Ak ekiniň, ak Watanyň üstünde.</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Watan\n      </div><div class=\"poem_category_item\">\n        Durmuş\n      </div><div class=\"poem_category_item\">\n        Tebigat\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Aty debsiläp çapma",
      "url": "aty-debsil%C3%A4p%20%C3%A7apma",
      "content": "<h1 class=\"poem_title\">\n      Aty debsiläp çapma\n    </h1> <div class=\"poem_body\"><p>Aty debsiläp çapma,</p><p>Säher duman içinde.</p><p>Goýber onuň jylawyn</p><p>Özi serden geçende.</p><p><br></p><p>Şat günüňde şatdyr ol,</p><p>Toýda şöhratyň bolar.</p><p>Magşar günüň aglanlaň</p><p>Birisi atyň bolar.</p><p><br></p><p>Bulaberme gamçyňy,</p><p>Köz galmasyn teninde,</p><p>Seň beren duzuň üçin</p><p>Alkyş bar her deminde.</p><p><br></p><p>Gamly güni kişňände, —</p><p>Eşidende ah sesin,</p><p>Gözün süpür, eý adam,</p><p>Olam adam ahbetin.</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Tebigat\n      </div><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Aýralyk pursady",
      "url": "a%C3%BDralyk-pursady",
      "content": "<h1 class=\"poem_title\">\n      Aýralyk pursady\n    </h1> <div class=\"poem_body\"><p>Sen gitdiň.</p><p>Şo pursat boşady ruhum,</p><p>Hemme zat manysyn ýitirdi birden.</p><p>Şatlygym galmady, bagtym galmady,</p><p>Şo pursat bar zady uçurdy serden.</p><p><br></p><p>Daglarym peseldi baglarym bile,</p><p>Şemalym sowulyp duşumdan ötdi.</p><p>Boşap galdym misli gaşsyz diwala,</p><p>Okan kitaplarmyň manysy ýitdi.</p><p><br></p><p>Hatda öz ruhuňam aldyň-da gitdiň;</p><p>Göz, gaşyň, egniňi gözden salamok,</p><p>Ýöne olaň baryn öňki bolşy deý,</p><p>Seniň syratyňda jemläp bilemok.</p><p><br></p><p>Çasly çeşmelerim akýar tersine,</p><p>Tersine ýaňlanýar aýdymym-sazym.</p><p>Seniň barlygyňdy — meniň baýlygym,</p><p>Bir pursatda garyp galdym, ezizim.</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Söýgi\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Baglaryň üstüne gonanda agşam...",
      "url": "baglary%C5%88-%C3%BCst%C3%BCne%20gonanda%20ag%C5%9Fam...",
      "content": "<h1 class=\"poem_title\">\n      Baglaryň üstüne gonanda agşam...\n    </h1> <div class=\"poem_body\"><p>Baglaryň üstüne gonanda agşam,</p><p>Gapyňyz kakylsa, açyň edepli.</p><p>Ol neçün gelipdir?</p><p>Niçiksi gepli?</p><p>Ýüregin gaplapdyr niçik gaýgy-gam?</p><p><br></p><p>Duýarsyňyz:</p><p>Ýüreginiň üstünden,</p><p>bir tukatlyk gödek ädip barýandyr.</p><p>«Meňki dogry ahyr.</p><p>Adalatly men»</p><p>Myhman size melul-melul garýandyr.</p><p><br></p><p>Goldaň şeýle adam gapydan gelse,</p><p>Ýüregňizi ele alyp goldaň siz!</p><p>Ýöne bir ýarasyz daňyly</p><p>\t\t\t\tbolsa,</p><p>Onuň agyrsyna şärik bolmaň siz!</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Bagt",
      "url": "bagt",
      "content": "<h1 class=\"poem_title\">\n      Bagt\n    </h1> <div class=\"poem_body\"><p>Gije-gündiz gyrmyldap ýör aýalmyz,</p><p>Bize ýylgyrmaga degenok eli.</p><p>Biziň weli, başga ýerde hyýalmyz,</p><p>Başy boş dullara gowşurýas güli.</p><p><br></p><p>Göwnüňe bolmasa, şol dul aýalyň</p><p>Bu däli göwüne mähri kän ýaly.</p><p>Unudýaň ýagyşda buýup durýanyň,</p><p>Unudaýýaň oňatlygy käýarym.</p><p><br></p><p>Aýalymyz suwaryp ýör gülleri,</p><p>Ýuwýar, serýär çagamyzyň arlygyn.</p><p>...Bagta garaşýarys oň ýok günleri,</p><p>Bagtly günler duýamyzok barlygyn.</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Bir gün bag deý ýanyp-köýseň...",
      "url": "bir-g%C3%BCn%20bag%20de%C3%BD%20%C3%BDanyp-k%C3%B6%C3%BDse%C5%88...",
      "content": "<h1 class=\"poem_title\">\n      Bir gün bag deý ýanyp-köýseň...\n    </h1> <div class=\"poem_body\"><p>Bir gün bag deý ýanyp-köýseň,</p><p>(Baky gelen barmy, eýsem?)</p><p><br></p><p>Abraýňy ataňa goýsaň,</p><p>Ogluňa atyňy goýsaň,</p><p><br></p><p>Bugdaýa meýdany goýsaň,</p><p>Zemine asmany goýsaň,</p><p><br></p><p>Gurmadygňy goýsaň eger,</p><p>Deňi-duşlaň dowam eder.</p><p><br></p><p>Sährany şähere goýsaň,</p><p>Tohumy bahara goýsaň.</p><p><br></p><p>Goýsaň,</p><p>Goýsaň,</p><p>Köp zat goýsaň,</p><p>Derdiňi enä goýmasaň.</p><p><br></p><p>Dert alynmaz ýöne ýere,</p><p>Kim başyn hesrete goşýar?</p><p>Ýöne mydam enelere</p><p>Üleşikde şu paý düşýär.</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Bir uly eşret bar ýeriň ýüzünde...",
      "url": "bir-uly%20e%C5%9Fret%20bar%20%C3%BDeri%C5%88%20%C3%BD%C3%BCz%C3%BCnde...",
      "content": "<h1 class=\"poem_title\">\n      Bir uly eşret bar ýeriň ýüzünde...\n    </h1> <div class=\"poem_body\"><p>Bir uly eşret bar ýeriň ýüzünde,</p><p>Olam arzuw etmek, pikir etmekdir.</p><p>Şänik bolsa, oň maňzyna ýetmekdir.</p><p>Pikir bolsa, oň maňzyna ýetmekdir.</p><p><br></p><p>Adamlaryň, şäherleriň pikrin et.</p><p>Pikriň dury bolsun asman mysaly.</p><p>Onuň artyk geýmin sypyryp taşla,</p><p>Güýz baglaň ýapragyn sypyrşy ýaly.</p><p><br></p><p>Kitaphanalara gatnaň ýadaman,</p><p>Agras, kämil bory üçin pikiriň.</p><p>Dünýede hemme zat bal bile ýag däl,</p><p>Siz goja dünýäniň boýun ýetiriň.</p><p><br></p><p>Owal-ahyr uly oýda kösenip,</p><p>Gadym bir zamanlar çyzgap goşaryn,</p><p>Dünýä adamlary döretdi,</p><p>Indem</p><p>Siz bu dünýä düşünmegi başaryň.</p><p><br></p><p>Dünýäde her zadyň öz ýeri bolýar —</p><p>Akylly-paýhasly biziň dünýäde:</p><p>Adam suw teýinde gark bolup ölýär,</p><p>Balyklar gark bolýar dury howada.</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div><div class=\"poem_category_item\">\n        Tebigat\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Bireýýäm Gün ýaşdy, Garaldy dünýä...",
      "url": "bire%C3%BD%C3%BD%C3%A4m-g%C3%BCn%20%C3%BDa%C5%9Fdy,%20garaldy%20d%C3%BCn%C3%BD%C3%A4...",
      "content": "<h1 class=\"poem_title\">\n      Bireýýäm Gün ýaşdy, Garaldy dünýä...\n    </h1> <div class=\"poem_body\"><p>Bireýýäm Gün ýaşdy, Garaldy dünýä</p><p>Bakyp dur zemine müň gözli asman.</p><p>Dostum, ýatyp bolmaz geçilen günden,</p><p>Edilen işlerden bir söhbet açman.</p><p><br></p><p>Dury paýhas bilen, dury aň bilen,</p><p>Ne iş etdik? Yza bir garaly biz.</p><p>Kynçylykdan geçen bolsak sowulyp,</p><p>Diňe özümizi ýazgaraly biz.</p><p><br></p><p>Ýagşylygmyz il içinde orun alar.</p><p>Ýöne günä hakda dymmak gerek dal.</p><p>Bu gün</p><p>\tgünämizi ýazgaryp bilsek,</p><p>Erte</p><p>\tikimize bolar minnetdar.</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div><div class=\"poem_category_item\">\n        Dostluk\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Birkemsiz gözel ýok diýenmişinler...",
      "url": "birkemsiz-go%CC%88zel%20y%CC%81ok%20diy%CC%81enmis%CC%A7inler...",
      "content": "<h1 class=\"poem_title\">\n      Birkemsiz gözel ýok diýenmişinler...\n    </h1> <div class=\"poem_body\"><p>«Birkemsiz gözel ýok» diýenmişinler, </p><p>Belki, şol gözelem däldir birkemsiz. </p><p>Belki, iş edende ýokdur usuly, </p><p>Belki-de, özüni söýýändir çensiz. </p><p><br></p><p>A sen weli, ýöräp barýaň şadyýan, </p><p>Göni bakyp adamlaryň ýüzüne,</p><p>Tur, otur sen, kitap oka, suw daşa, </p><p>Sen mydam ýeke-täk meniň gözüme.</p><p> </p><p>Sen gözel däl, sen köpleriň biri sen, </p><p>Sen gözel däl, sen ömrümiň ykbaly. </p><p>Bolubersin gözelleriň ýetmezi,</p><p>Sen gözel däl, kemçiligiň bor ýaly.</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Söýgi\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Biziň günämiz",
      "url": "bizi%C5%88-g%C3%BCn%C3%A4miz",
      "content": "<h1 class=\"poem_title\">\n      Biziň günämiz\n    </h1> <div class=\"poem_body\"><p>Durmuşda köpleriň göwnüne degdim,</p><p>Köpler bolsa, meň göwnüme degdiler.</p><p>Il içinde çekdim ýekelik derdin,</p><p>(Ýekelik derdini çekenler biler.)</p><p><br></p><p>Köp zatlary görmän duşundan ötdüm,</p><p>Köpüsini bilgeşleýin görmedim.</p><p>Ýyllar geçip, ahyr bir açyş etdim,</p><p>Ýagny, il günäli diýip ýörmedim.</p><p><br></p><p>Şagalaňly köçeleriň ýeňsesin,</p><p>Ujy çür köwüşli gaşap barýaryn.</p><p>Hem owadan adamlaryň hemmesin</p><p>Hudaýlar dek sylap, salam berýärin.</p><p><br></p><p>Emma, ine, gujagynda balasy,</p><p>Bir ýaş ene ýaş akdyryp gözünden,</p><p>(Gözýaşyndan gördüm ahy-nalasyn),</p><p>Barýar bu ajaýyp ýeriň ýüzünden.</p><p><br></p><p>Ilkinji şatlygyn, ilki baharyn —</p><p>Körpejigin ol gysypdyr bagryna.</p><p>Ärsumagy dünýäniň şu säheri.</p><p>Sowurypdyr ony ýeliň ugruna.</p><p><br></p><p>Ýok! Diňe görmeýän men bu aýaly.</p><p>Men onuň hasratyn ýürekden duýýan.</p><p>Ýaş gelin öňünde özüm günäli,</p><p>Hemme adamlar-da günäli diýýän.</p><p><br></p><p>Il içinde çekip ýekelik derdin,</p><p>Aramyzda ýaşýar şol juwan gelin.</p><p>Men oňa baş egip salamam berdim:</p><p>«Bagyşlaň günämiz, eý merdan gelin!»</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Boldy. Besdir. Hol deräniň göwsünde...",
      "url": "boldy.-besdir.%20hol%20der%C3%A4ni%C5%88%20g%C3%B6ws%C3%BCnde...",
      "content": "<h1 class=\"poem_title\">\n      Boldy. Besdir. Hol deräniň göwsünde...\n    </h1> <div class=\"poem_body\"><p>Boldy.</p><p>Besdir.</p><p>Hol deräniň göwsünde</p><p>Özüme ümsümje çadyr guraýyn </p><p>Säher-säher agras şemal öwsende, </p><p>Ýadan ýüregimi şoňa gereýin, </p><p>Ýataýyn, turaýyn belli bir wagtda. </p><p>Belli wagty iýeýin men naharymy. </p><p>Şäherden, </p><p>\t\tgoh,</p><p> \t\t\taladadan uzakda, </p><p>Ýok zat üçin getirmäýin gaharmy. </p><p>Howlukmaýyn.</p><p>Söz bermäýin hiç kime,</p><p>Öýüm çetde — hiç bir zady bilmäýin. </p><p>Düme oýlanaýyn, </p><p>Ýaşaýyn düme. </p><p>Gaty aglamaýyn, </p><p>Gaty gülmäýin. </p><p><br></p><p>Şygyrlar ýazaýyn şemal barada. </p><p>Gussajygmy ulus-ile sözläýin. </p><p>Iňrik bilen gün ýaşary arada </p><p>Ýaş bolsamam, </p><p>Gojalygmy gözläýin. </p><p><br></p><p>Indi näçe ýyldyr, şu hyýal mende </p><p>Toprakda nem ýetmez tohum deý ýatyr. </p><p>Ýöne çadyram ýok deräň göwsünde, </p><p>Öýümem çetde däl.</p><p>Merkezde otyr. </p><p><br></p><p>Gaty aglaýaryn. Gaty gülýärin. </p><p>Elmydama howlugýaryn bir ýere. </p><p>Söz berýärin,</p><p>Haýyr etjek bolýaryn, </p><p>Maňa galamyny beren illere. </p><p><br></p><p>Iň zerur sözleriň yzynda selpäp, </p><p>Büdreýärin.</p><p>Ýykylýaryn käýarym.</p><p>Öz şemaly bilen ýüzümi ýelpäp, </p><p>Şonda maňa medet berýär diýarym. </p><p><br></p><p>«Arma!» diýýän işe gümra daýhana. </p><p>Ýyndam otlulara elim bulaýan.</p><p>Bag astynda duran iki juwana </p><p>Özümkiden oňat ömür dileýän. </p><p><br></p><p>Şeýdip ýaşap ýörün,</p><p>Il bilen ätläp,</p><p>Il bilen deň çapyp ýyndam atymy </p><p>Hemem käte</p><p>Misli düýş kimin ýatlap,</p><p>Çadyr hakyndaky rowaýatymy. </p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Bu neneňsi geň gylyk",
      "url": "bu-nene%C5%88si%20ge%C5%88%20gylyk",
      "content": "<h1 class=\"poem_title\">\n      Bu neneňsi geň gylyk\n    </h1> <div class=\"poem_body\"><p>Bu neneňsi geň gylyk?</p><p>Nirden gelip ýolukdy?</p><p>Ondan gaçyp nirede,</p><p>Nä deşige sümmeli?</p><p>Ine, agşam nätanyş</p><p>Meniň gapymy kakdy,</p><p>Göwnüme, şoň kisesi</p><p>Kesgir mawy gamaly.</p><p><br></p><p>Ýel şuwlaýar daşarda,</p><p>Gelip urýar penjirä,</p><p>Misli kepen gunduz gar —</p><p>Ýerde ýatar niçezar,</p><p>Heý, gün bormy mundanam,</p><p>Ýürek düşüpdir penjä,</p><p>Şol gazaply gara penje</p><p>Ezýär ony, mynçgaýar.</p><p><br></p><p>Çyrany söndürsem birden</p><p>Goýy tümüň içinden</p><p>Gaplap alýar daşymy</p><p>Egri-bugry geň ýüzler.</p><p>Aýdyň ahyr, haçana çen,</p><p>Haçana çen, haçana çen,</p><p>Maňa bakyp iýjek meni,</p><p>Görülmedik wagşy gözler?</p><p><br></p><p>Bu nämäniň alamaty</p><p>Ýadawlykmy ýa jezamy?</p><p>Ol gözler nä gözleýär,</p><p>Näme olaň maksady.</p><p>Çekip çydar ýaly däl,</p><p>Bu düşnüksiz yzany.</p><p>Halasgärim, diregim,</p><p>Basymrak daň atsady.</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Daglar",
      "url": "daglar",
      "content": "<h1 class=\"poem_title\">\n      Daglar\n    </h1> <div class=\"poem_body\"><p>Dünýämiziň örki, gögüň diregi,</p><p>Bardyr tomaşaly saparyň, daglar.</p><p>Bu gün saňa örkläp däli ýüregi,</p><p>Senden uly kuwwat taparyn, daglar.</p><p><br></p><p>Etegiňde iller mekan tutdular,</p><p>At çapyp, ýaý çekip, peýkam atdylar,</p><p>Söýüşdiler, uruşdylar — ötdüler,</p><p>Menem seni söýüp ýeterin, daglar.</p><p><br></p><p>Men-men diýip daga köňül bagladym,</p><p>Seni görüp, kiçiligme agladym,</p><p>Boýumy boýuňa deňän halatym,</p><p>Toba edip öňüňde çökerin, daglar.</p><p><br></p><p>Niçe danalaryň sözün eşitdim,</p><p>Betpälleri öz päline duş etdiň,</p><p>Bu gün gelip meniň ýakamdan tutduň</p><p>Saňa näme diýip öterin, daglar?</p><p><br></p><p>Syn et ummanlaryň gözel görküne,</p><p>Beýik binalaryň synmaz örküne.</p><p>Ýamanlygmy goý özümiň erkime,</p><p>Ýagşylygmy welin, aparyň, daglar!</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div><div class=\"poem_category_item\">\n        Tebigat\n      </div></div> <div class=\"poem_notes\">Muhammetýar Repowa</div> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Deňiz başda gök däldi-de, mawudy...",
      "url": "de%C5%88iz-ba%C5%9Fda%20g%C3%B6k%20d%C3%A4ldi-de,%20mawudy...",
      "content": "<h1 class=\"poem_title\">\n      Deňiz başda gök däldi-de, mawudy...\n    </h1> <div class=\"poem_body\"><p>Deňiz başda gök däldi-de, mawudy,</p><p>Soňra agşamara elwan öwüsdi.</p><p>Äpet tolkunlary göge towusdy,</p><p>Deňiziň halyna göwnüm awady.</p><p><br></p><p>Köňlüni gynaýan uly zat hakda,</p><p>Güwwüldäp-güwwüldäp sözleýän ýaly,</p><p>Maňa düşün, düşün diýýän mysaly,</p><p>Kiçelýärdi,</p><p>Ogşaýardy aýakdan.</p><p><br></p><p>Şonda synlap bir naýynjar sypatyn,</p><p>Ýürek bilen eşdip köňülde zaryn,</p><p>Deňiz däl-de,</p><p>Bu ümmülmez jandaryň</p><p>Köpürjikden dörän ýalyn sypadym.</p><p><br></p><p>Birden rahatlandy meniň bu raýat,</p><p>Agşam gelip,</p><p>Dökdi oňa pişmesin.</p><p>...Eger deňze gerek bolsa hemaýat,</p><p>Onda adam ogly näme işlesin?!</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Tebigat\n      </div><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Dost",
      "url": "dost",
      "content": "<h1 class=\"poem_title\">\n      Dost\n    </h1> <div class=\"poem_body\"><p>Dostum mahal-mahal ýanyma gelýär,</p><p>Gürleşýäs. Gülüşýäs. Işlerimiz düz.</p><p>Ol mensiz ýeke gün oňup bilmeýär.</p><p>Men bolsa onsuz.</p><p><br></p><p>Meniň ähli syrym dostuma aýan.</p><p>Olam syryn gizläp, aldanok meni.</p><p>Ol meni özümden oňat tanaýar.</p><p>Men bolsa ony.</p><p><br></p><p>Aýrylşýas, «Hat ýazyp duraryn hökman!»</p><p>Oňa wada berýän. Ol bolsa maňa.</p><p>Soň ol maňa ýazyp durmaz beýle kän.</p><p>Men bolsa oňa.</p><p><br></p><p>Emma günleň biri, bilip bilmeýän,</p><p>Bu uly durmuşda bolsa maňa kyn,</p><p>Ol meň üçin başyn goýar bigüman.</p><p>A men oň üçin.</p><p><br></p><p>Ol maňa elmydam düşüner dogry,</p><p>Kemçiligim bilen dogramaz meni,</p><p>Ýalňyşsam darar-da goýbär dogumly.</p><p>Men bolsa ony.</p><p><br></p><p>Ine güýz. Ol güýz deý paýhasly barýar.</p><p>Wepalydyr. Dök ýürekde baryňy. Hawa.</p><p>Meniň şeýleräjik dostum bar!</p><p>A sizde barmy?</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div><div class=\"poem_category_item\">\n        Dostluk\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Dosta näçe serpaý etseň az ýaly...",
      "url": "dosta-n%C3%A4%C3%A7e%20serpa%C3%BD%20etse%C5%88%20az%20%C3%BDaly...",
      "content": "<h1 class=\"poem_title\">\n      Dosta näçe serpaý etseň az ýaly...\n    </h1> <div class=\"poem_body\"><p>Dosta näçe serpaý etseň az ýaly, </p><p>Näçe söýseň,</p><p>Şonça söýüp ýörmeli.</p><p>Ýokdur dostuň gymmady ýa arzany. </p><p>Dost dost bolar, </p><p>Şoňa janyň bermeli. </p><p><br></p><p>Ýöne ol janyňy almaz hiç haçan, </p><p>Şoň üçin gar,</p><p>Gyşda galanyn bilseň</p><p>Ýyrtyk jübüsinden işlige gaçan </p><p>Iň soňky otluçöp dänesi bolsaň. </p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div><div class=\"poem_category_item\">\n        Dostluk\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Dünýede her kimiň öz gylygy bar...",
      "url": "d%C3%BCn%C3%BDede-her%20kimi%C5%88%20%C3%B6z%20gylygy%20bar...",
      "content": "<h1 class=\"poem_title\">\n      Dünýede her kimiň öz gylygy bar...\n    </h1> <div class=\"poem_body\"><p>Dünýede her kimiň öz gylygy bar,</p><p>Oňatlary saýlap-seçgin — diýdiler.</p><p>Edep-sypaýçylyk adamy bezär,</p><p>Mydam gödeklerden gaçgyn — diýdiler.</p><p><br></p><p>Diýişleri ýaly, gaçdym-da ýördüm,</p><p>Gödekligem meni kowlap ýörmedi.</p><p>Ol öňümden çyksa, ýüzüm öwürdim,</p><p>Oň nä derdi — asyl gaty görmedi.</p><p><br></p><p>Sypaýy diýlenler bolýar her hili</p><p>Juda sypaýylar daşym aldylar.</p><p>Duýman durka, kastlary bar ýaly,</p><p>Sypaýlygmyň dulugyna çaldylar.</p><p><br></p><p>Sypaýçylyk bilen hormat etdiler.</p><p>Sypaýçylyk bilen adym tutdular.</p><p>Sypaýçylyk bilen arzan satdylar.</p><p>Sypaýçylyk bilen etdiler baryn.</p><p><br></p><p>Soň ýene diýdiler ýanyma gelip,</p><p>Mert ýigide näzik bolmak ýaraşmaz.</p><p>Bardyr adamlarda şeýle bir gylyk, —</p><p>Ajyň ýokmy — süýjüňe-de garaşmaz.</p><p><br></p><p>Eýsem, ýaranjaňlyk, öz külbäň küýi</p><p>Göriplik hem juda-juda küteklik</p><p>Ýaly gylyk-häsýet duş gelýän güni</p><p>Iň ýaramaz gylykmydyr gödeklik?</p><p><br></p><p>Baş çykarmak gerek şeýle gylykdan,</p><p>Näçe çuň düşünseň şonça-da ýagşy.</p><p>Kebzä pyçak sokýan sypaýçylykdan,</p><p>Tumşugyňa kakýan gödeklik ýagşy.</p><p><br></p><p>Eý, siz, sypaýylar, men taýa bakan</p><p>Gelmäweriň leşger çekip, dökülip.</p><p>Ýaşasyn hak üçin gulakdan çekýän,</p><p>Göni göze bakýan sagdyn gödeklik!</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Edil düýn ýalydy...",
      "url": "edil-d%C3%BC%C3%BDn%20%C3%BDalydy...",
      "content": "<h1 class=\"poem_title\">\n      Edil düýn ýalydy...\n    </h1> <div class=\"poem_body\"><p>Edil düýn ýalydy.</p><p>Ýaňy ýalydy,</p><p>Sagadyň dillerin rehimsiz towlap</p><p>Seň ýanyňa duşuşyga barýanym</p><p>Ädimlerim bilen elhenç sakawlap.</p><p><br></p><p>Paýtagtyň asuda köçelerinden</p><p>Kä öňe ýörärdik, kä yza bakan.</p><p>Şemal össe, tolkun atar durardy</p><p>Sypaýy köýnegiň, sypaýy ýakaň.</p><p><br></p><p>Bu ýerde hiç hili düşünmezlik ýok,</p><p>Belki, şeýle bolmalydyr bu zatlar.</p><p>Sen saga sowuldyň,</p><p>Men bolsa çepe.</p><p>Seni ençe ýyllap çykardym ýatdan.</p><p><br></p><p>Ýöne agşam bir düşnüksiz gam bile,</p><p>Gitdim şol duşuşan ýermize bakan,</p><p>Tolkun atdy göz öňümde ýene-de</p><p>Sypaýy köýnegiň, sypaýy ýakaň.</p><p><br></p><p>Birden ýüregime çümdi-de gitdi</p><p>Iňňäň ujy ýaly rehimsiz ünji, —</p><p>Seň bilen duşuşyp bilmänime däl</p><p>Seň ilkinji söýgim bolanyň üçin.</p><p><br></p><p>Çigrek güýz agşamy haýal barýaryn.</p><p>Öçügsi ýyldyzlar öçüp asmanda.</p><p>On bäş ýyl! On bäş ýyl!</p><p>Ýaňy ýalydy!</p><p>Bir damja şor ýaşym gaçýar asfalta.</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Söýgi\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Eger seni özüm döreden bolsam...",
      "url": "eger-seni%20%C3%B6z%C3%BCm%20d%C3%B6reden%20bolsam...",
      "content": "<h1 class=\"poem_title\">\n      Eger seni özüm döreden bolsam...\n    </h1> <div class=\"poem_body\"><p>Eger seni özüm döreden bolsam, </p><p>Hyýalymda, arzuwymda her günüm, </p><p>Näçe jan etsem-de, hyjuw etsem-de, </p><p>Seni beýle söýüp bilmezdim, gülüm. </p><p><br></p><p>Eger seni özüm döreden bolsam, </p><p>Bolmazdy söýgimiň gizlin manysy. </p><p>Ähli zat meň üçin bolardy aýan — </p><p>Söýgiň ajap syrlarynyň barysy. </p><p><br></p><p>Sen, gülüm, meň üçin täsin bir dünýä, </p><p>Ony täsin edýän syrly duýgudyr.</p><p>Söýgi diýmek — şo duýgynyň manysyn </p><p>Düşündirmek kyn bolanda söýgüdir. </p><p><br></p><p>Düşündirip bolýan zatlaň barysy </p><p>Söýgi däl, biz muny ozaldan bilýäs. </p><p>Söýgi — galaryndan beýikdir, beýik, </p><p>Söýgi — boýlaryndan çuňurakdyr has. </p><p><br></p><p>Şonuň üçin seni döreden bolsam, </p><p>Hyýalymda, arzuwymda sünnäläp, </p><p>Gijeler hesretden syýa dönerdim, </p><p>Ýazardym hesretden gije-gündizläp. </p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Söýgi\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Epitafiýalar",
      "url": "epitafi%C3%BDalar",
      "content": "<h1 class=\"poem_title\">\n      Epitafiýalar\n    </h1> <div class=\"poem_body\"><p>I</p><p>Bärde şahyr ýatyr, —</p><p>Baýryň ýüzünde,</p><p>Az ýaşady pahyr,</p><p>Çykardyk ýatdan.</p><p>Keseli ne erbet —</p><p>Gutardy bende</p><p>Uzaga çekmedik</p><p>Ýeňil şöhratdan.</p><p><br></p><p>II</p><p>Mundan müňläp tomaşaçy gaçýardy,</p><p>Okapdy ol ýüzläp roluň imanyn.</p><p>Režissýorlaň näçesini göçürdi.</p><p>Iň esasam, öküz ýaly içerdi.</p><p>A siz bolsa bu pahyra</p><p>Ukypsyzdy diýýäňiz.</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Erk hakynda goşgy",
      "url": "erk-hakynda%20gos%CC%A7gy",
      "content": "<h1 class=\"poem_title\">\n      Erk hakynda goşgy\n    </h1> <div class=\"poem_body\"><p>Hemme bilýär — erki bolýar her kimiň. </p><p>Meniňem paýyma birisi düşdi. </p><p>Göwnüne degmezdim lälik erkimiň, </p><p>Şoň üçin aldy-da, daşyma geçdi. </p><p><br></p><p>Günäsizmi ýa-da günälimidi,</p><p>«Ýör» diýse, yzyna düşäýmelidi. </p><p>«Mün» diýse, säginmän münäýmelidi. </p><p>«Düş» diýse, säginmän düşäýmelidi. </p><p><br></p><p>Gijeki peýdasyz oturlyşyklar, </p><p>Maňyzsyz jedeller, manysyz sözler, </p><p>Edilýän gybatlar — «opurlyşyklar», </p><p>Akyllysyraýan akylsyz gözler, — </p><p><br></p><p>Syzdym: bulaň bary gerekmez zatdy, </p><p>Peslikdigini-de örän berk syzdym. </p><p>Ýöne erkim weli, diýseň bezzatdy, </p><p>Erkim bardy, emma ýene erksizdim. </p><p><br></p><p>Syzdym şu erk bolsa ruhum, serimde, </p><p>Bu durmuş, bu wagtyň manysy bolmaz. </p><p>Ýazylmaz ýazyljak setirlerim-de,</p><p>Okap biljek dessanlarym okalmaz. </p><p><br></p><p>Munuň özi şum düýş görüp uklama, </p><p>Munuň özi diňe boşluga elter. </p><p>Agşamky haýp geçen minutlaryma, </p><p>Şeýdip başym ýaýkap ökünýän erte. </p><p><br></p><p>Emma agşam ýüregimde tirpildi, </p><p>Otyryn. Göz welin, şol penjirede. </p><p>Ine, barmak aýna kakýar; tyrkyldy, </p><p>Men gidýärin boş dünýäme ýene-de. </p><p><br></p><p>...Men ahyr oturyp hyýala batdym, </p><p>«Nätmeli? Bu lälik erki nätmeli?»</p><p>Az ýöräp, köp ýöräp bir pikre ýetdim: </p><p>Ony it ýenjenden beter ýençmeli! </p><p><br></p><p>Men ony tutdum-da, daňdym erige, </p><p>Soň erikden çygly çybyk kesindim, </p><p>«Ilkinji urgyny haýsy ýerine </p><p>Eçilsemkäm» diýip, esli kösendim. </p><p><br></p><p>Wagtym az bolsa-da, bolsa-da iş kän, </p><p>Bar işimi taşlap urdum men, urdum. </p><p>Urdukça urmaga açyldy işdäm, </p><p>Urdukça beýgeldi, güýjedi ruhum. </p><p><br></p><p>Ony tertip bilen alty gün saýdym. </p><p>Wagt bolupdyr hezil edinerçe-de </p><p>Özünden gidenne düşünip aýdyň, </p><p>Boşatdym bagyndan ýedilenjide. </p><p><br></p><p>Boşatdym özümi halymsyraýan </p><p>Erkimiň öňünde çöken duýgudan. </p><p>Manysyz bolsa-da manylsyraýan </p><p>Şowsuz oturşyklar, şowsuz söýgüden. </p><p><br></p><p>Salam berdim bu durmuşa täzeden, </p><p>Birden wagtym many bilen gaplandy, </p><p>Bir wagtlar garşy çyksam näz eden </p><p>Erkim urgularda mäkäm taplandy. </p><p><br></p><p>Eger günleň biri tozadyp çaňyn, </p><p>Bir boş dünýä çagyraýsa erkiňiz, </p><p>Erk tapyň siz şeýle erki daňmaga </p><p>Soňra taýak bilen beriň merkini. </p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Gaharjaňlyk agyr günde dörärmiş...",
      "url": "gaharja%C5%88lyk-agyr%20g%C3%BCnde%20d%C3%B6r%C3%A4rmi%C5%9F...",
      "content": "<h1 class=\"poem_title\">\n      Gaharjaňlyk agyr günde dörärmiş...\n    </h1> <div class=\"poem_body\"><p>«Gaharjaňlyk agyr günde dörärmiş»</p><p>Diýip, nämüçindir tapypdyrlar «myş»</p><p>Säher dury suwa agzyny çaýkan —</p><p>Ýaşy çene baran az sözli daýhan.</p><p><br></p><p>Ýaşaýşyň gymmatyn oňat bilýändir,</p><p>Çöregiň hümmetin oňat bilýändir.</p><p><br></p><p>Il üçin gan döken, janyndan geçen,</p><p>Üç deňiz, ýüz derýaň suwundan içen —</p><p>Durmuşyň ajysyn dadan bir esger</p><p>Saňa aýtjak sözün diýerine çen,</p><p>Gözün ýumup, ýedi ölçär — bir keser.</p><p><br></p><p>Ýok! Durmuşda beýle gylyk, beýle kär</p><p>Ýeňil ýürek, ýeňil günden döreýär.</p><p><br></p><p>Ýeňil günde adam bolarmyş hasy!</p><p>Ömrüň şol birhili akyp durmasy</p><p>Sowukda egniniň ýyly possuny,</p><p>Durmuş tukatlygy, ýürek pesligi,</p><p>Barysy birigip adaty günde,</p><p>«Gursagy darlygy» oýadýar sende.</p><p><br></p><p>Gahar etmek ejizligiň nyşany!</p><p>Işidir ol bikärlikde ýörenleň.</p><p><br></p><p>Gahar nire, gaharjaňlyk nirede!</p><p>Ýüregi ýukadyr köpi görenleň.</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Gaplaň",
      "url": "gapla%C5%88",
      "content": "<h1 class=\"poem_title\">\n      Gaplaň\n    </h1> <div class=\"poem_body\"><p>Haýwanat bagynda demir kapasa,</p><p>Demir kapasada gaplaň ýatyrdy.</p><p>Gyzyl gözlerinden akýan damjalar</p><p>Murtunyň ujunda asylyp durdy.</p><p><br></p><p>Şäherli adamlar onuň ýanyna</p><p>Getirdiler daýy, ýeňňelerini.</p><p>Bu zatlardan bizar bolan janawar</p><p>Ýatlardy Afrikaň jeňňellerini.</p><p><br></p><p>Juwan günlerinde gara gijeler</p><p>Gözleri ot bolup ýanan bu merdan</p><p>Iripdi, iripdi gelim-gidimden,</p><p>Onuň dynç alasy gerdi bir meýdan.</p><p><br></p><p>Diňe agşam düşüp ýapylanda bag,</p><p>Garrylygyň derdi berse-de jepa,</p><p>Zordan uka batyp, agyr düýşünde</p><p>Ýene-de giderdi Afrika baka.</p><p><br></p><p>Süýji-süýji arzuwlardan, hyýaldan</p><p>Erninden şepbik suw akar giderdi.</p><p>Ýaýdan çykan peýkam kimin atylyp,</p><p>Awuny gan bilen tamam ederdi.</p><p><br></p><p>Erkindi. Batyrdy. Diýseň güýçlüdi.</p><p>Güýjüniň çeşmesi egserden kändi.</p><p>Kynçylyk. Kynçylyk.</p><p>\t\t\tÇar ýan kynçylyk.</p><p>Ol kynçylyk üçin dörän haýwandy.</p><p><br></p><p>Ýöne gijeleňem öz serhedi bar.</p><p>Şol serhetdi onuň tükenmez derdi.</p><p>Gözün açdygy bes: juwanlygyndan</p><p>Ýene gojalygna gaýdyp gelerdi.</p><p><br></p><p>Ol gaplaň ýene-de çümer giderdi</p><p>Adam gözleriniň doňaklygyna.</p><p>Geň galyp, geň galyp bakardy hemme,</p><p>Ýesiriň geými dek zolaklaryna.</p><p><br></p><p>Şol gözleň her biri peýkama dönüp,</p><p>Başlardy oň jiger-bagryn ýakmaga.</p><p>Ol ýygrylyp, giň görüp öz hamyny,</p><p>Utanardy şol gözlere bakmaga.</p><p><br></p><p>Guýrugy ýamzynda. Gulagy salpy.</p><p>Gözleri ýumukdy. Tutukdy ýüzi.</p><p>Batyrlygyň ejizlige öwrülşin</p><p>Görüp,</p><p>\tadamlaryň çygjardy gözi.</p><p><br></p><p>Aňyrda gaplaňam sessiz aglady.</p><p>Iň soňky mertligin gözýaşa öwrüp,</p><p>Gaplaň derisinden çykan gaplaňy</p><p>Giň kapasa barýa gysyp-gowuryp.</p><p><br></p><p>Şol günden soň gijemi, ha gündizmi</p><p>Gaplaň bar wagtyny aglap ötürdi.</p><p>Şeýdip, ejizligiň başlanan güni,</p><p>Şol gaplaňyň gaplaňlygy gutardy.</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Tebigat\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Gar",
      "url": "gar",
      "content": "<h1 class=\"poem_title\">\n      Gar\n    </h1> <div class=\"poem_body\"><p>Gara-gara gargalar</p><p>Gar-ga-ýar:</p><p>«Biz gonaýsak,</p><p>\t\tgaralar</p><p>Gar! Gar! Gar!»</p><p><br></p><p>Gonýar gara gargalar,</p><p>Gara gargalar.</p><p>Dogrudanam, garalýar</p><p>Gar! Gar! Gar!</p><p><br></p><p>Gara-gara gargalar</p><p>Kakýar heşelle:</p><p>«Bar gar garalar</p><p>Garga gara düşende!»</p><p><br></p><p>Agşama çen garalýar</p><p>Gar. Gar. Gar.</p><p>Garaňkyda gargalar</p><p>Ýerinden örýär.</p><p><br></p><p>Olaryň täk biri</p><p>Bolsa-da iş kyn,</p><p>Şol otyr, ak gary</p><p>Garaltmak üçin.</p><p><br></p><p>Gijäniň aýazynda</p><p>Gazaplydyr gar.</p><p>Garga aýagyndan</p><p>Beýnä çen doňýar.</p><p><br></p><p>Ertesi gün ir bile</p><p>Köçe süpürýän</p><p>Gara gargan gargany</p><p>Oklaýar bir ýan.</p><p><br></p><p>Gara-gara gargalar</p><p>Şahadan örýär.</p><p>Gara gargan</p><p>\t\tgarganyň</p><p>Maslygyn görýär.</p><p><br></p><p>...Günde gara gargaýar</p><p>Gargalar: «Gak!</p><p>\t\t\tGak!»</p><p>A gar bolsa, elmydam</p><p>Ak!</p><p>Ak!</p><p>Ak!</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Tebigat\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Gar ereýär, Buz ereýär...",
      "url": "gar-ere%C3%BD%C3%A4r,%20buz%20ere%C3%BD%C3%A4r...",
      "content": "<h1 class=\"poem_title\">\n      Gar ereýär, Buz ereýär...\n    </h1> <div class=\"poem_body\"><p>Gar ereýär,</p><p>Buz ereýär,</p><p>Geçenini buşlap gyşyň.</p><p>Adamlar ýeňil ýöreýär,</p><p>Seniň welin, şol boluşyň.</p><p><br></p><p>Howlular peselýär güller içinde,</p><p>Adam indi ygtyýarnyň eýesi,</p><p>Sykylyklap,</p><p>Ýeňil ädip geçende,</p><p>Görünýär adamlaň ýagty kellesi.</p><p><br></p><p>Adamlaň depesi direýär asman,</p><p>Ýöredýärler oňatlygyň dinini.</p><p>Sen bolsa, pikiri doňduryp duran</p><p>«Birýusa» ýa «Pamir» holodilniga.</p><p><br></p><p>Adamlar ýaşaýar erkin, gurply,</p><p>Şatlykda, haýyr işde hyýaly.</p><p>Seniň agzyň mydam mäkäm gulply,</p><p>Millionerleriň haznasy ýaly.</p><p><br></p><p>Meniňki — bitinden,</p><p>Seňki — ýarymdan,</p><p>Men dur seçýän,</p><p>Senem şerden seçýärsiň.</p><p>Meniň aňsat böküp geçýän ýabymdan</p><p>Sen balagňy ele alyp geçýärsiň.</p><p><br></p><p>Biz söýgi siňdirdik işdir poema,</p><p>Söýgüden, şatlykdan ýok bize doýma.</p><p>Sen söýüp gördüňmi, bilemok,</p><p>Emma</p><p>Seniň iniň ýetdi söýgiň boýuna.</p><p><br></p><p>Ýöne men düşünýän başga bir zada,</p><p>Ol maňa asman deý ýagty hem aýan.</p><p>Iňrik höküm ýöredende dünýäde,</p><p>Sen öýüňde zaryn çekip aglaýaň.</p><p><br></p><p>Düşünýän — seňki kyn.</p><p>Sen bagtsyz adam.</p><p>Saňa agyr, agza ýaşynyp ýaşmak,</p><p>Biz ýaly dogumly,</p><p>Biz ýaly sada</p><p>Adamlaryň arasynda ýaşamak.</p><p><br></p><p>Adamlaň depesi beýgelip barýar,</p><p>Bu hakykat, bu ajaýyp bir haldyr...</p><p>Biz saňa gynanýas.</p><p>Haýpymyz gelýär.</p><p>Gynanylýan adam — hakyky däldir!</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Geçmen seniň üçin ýagyşdan, ýelden...",
      "url": "ge%C3%A7men-seni%C5%88%20%C3%BC%C3%A7in%20%C3%BDagy%C5%9Fdan,%20%C3%BDelden...",
      "content": "<h1 class=\"poem_title\">\n      Geçmen seniň üçin ýagyşdan, ýelden...\n    </h1> <div class=\"poem_body\"><p>Geçmen seniň üçin ýagyşdan, ýelden, </p><p>Ýagyş saçyň ýuwýar, şemal daraýar.</p><p>Bu asmandan geçmen, geçmerin gülden, </p><p>Çüňki gözleň gül asmana garaýar.</p><p> </p><p>Gözüm baky gurban mawy belende, </p><p>Söýgim üçin ondan düşmerin jyda. </p><p>Biziň söýgülermiz belent bolanda, </p><p>Ýüreklerimizden islemez pida. </p><p><br></p><p>Goý nur ýagsyn — gunça-gülleriň deri, </p><p>Gün nuruna gark bolsun obalar.</p><p>Seniň üçin hiç dünýeden geçmerin, </p><p>Geçsem söýgimizden geçdigim bolar. </p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Söýgi\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Giderin, giderin, Uzakdyr ýollar...",
      "url": "giderin,-giderin,%20uzakdyr%20%C3%BDollar...",
      "content": "<h1 class=\"poem_title\">\n      Giderin, giderin, Uzakdyr ýollar...\n    </h1> <div class=\"poem_body\"><p>Giderin, giderin,</p><p>Uzakdyr ýollar,</p><p>Söýerin. Işlärin.</p><p>Aglap-gülerin.</p><p>Kim men? Näme</p><p>Gadym dünýäň ýüzünde?</p><p>Men bulary ölemden soň bilerin.</p><p><br></p><p>Aýagymy düzdüm döwrüň aýagna.</p><p>Sesine ses goşdum beýik döwrümiň.</p><p>Bir aladam; näçe sahap bolarka,</p><p>«Saýlanan günleri»</p><p>Ýaşan ömrümiň?</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Gijeki myhman",
      "url": "gijeki-myhman",
      "content": "<h1 class=\"poem_title\">\n      Gijeki myhman\n    </h1> <div class=\"poem_body\"><p>Tümüň ýary penjirämiz kakyldy</p><p>– Salam!</p><p>– Salam. Kim borsuňyz, eý daýy?</p><p>Myhman jogap berdi örän akylly:</p><p>– Menmi? Ajal.</p><p>Has dogrusy — Ezraýyl.</p><p><br></p><p>– Gaty oňat.</p><p>Geliň, geçiň, oturyň.</p><p>Size haýsy gerek: kofemi ýa çaý?</p><p>– Maňa, gowsy, boş çüýşejik getiriň.</p><p>Ol seniň janyňy saklar örän jaý.</p><p><br></p><p>– Bagyşlaň:</p><p>Siz ýalňyşýan-a dälsiňiz.</p><p>Meniň keselim ýok. Özümem juwan.</p><p>Belki, jaý nomerim ýalňyşansyňyz,</p><p>Men-ä, walla, hiç düşünip bilmeýän.</p><p><br></p><p>– Ýok, men jaý nomerin ýalňyşamok, ýok,</p><p>Men geldimmi — boş gitmäni halamok.</p><p>– Bilýän, ýöne meň ölesim gelenok,</p><p>Janym sagat, durmuşymdan nalamok.</p><p><br></p><p>– Sen ilk-ä aglama, soňam aldama,</p><p>Aldawyň köp bolsa, jezaňam artýar.</p><p>Onsoňam bilip goý, her bir adama</p><p>Meniň saýlap-seçen bir perişdäm bar.</p><p><br></p><p>Ine, seniň diýen sözleň barada,</p><p>Seredip gör, şunça fakt gowuşdy.</p><p>– Niçik? — diýip sorajakdym, şobada</p><p>Bir kitap gütüläp öňüme düşdi.</p><p><br></p><p>Kitaby agyz däl, göz bilen iýýän,</p><p>Düşünýän, arada bar ullakan syr:</p><p>Ýokarsynda meniň adym, familiýam,</p><p>Iň aşakda bolsa «Ezraýylneşir».</p><p><br></p><p>Ýüregimde zat galmady hemleden,</p><p>Şo pursat ajalym ýakyn göründi.</p><p>Bu iş meniň bir kitaba jemlenen</p><p>Ölüm hakyndaky goşgularymdy.</p><p><br></p><p>– Ine, indi bildiň gerek, ýaş ýigit,</p><p>Neçün gelenimi tünüň ýarynda.</p><p>Seniň ahy-nalaň ýüregmi iýip,</p><p>Ýer tapmadym tünegimiň töründe.</p><p><br></p><p>Şatlykdan, begençden, ýaşlykdan ötüp,</p><p>Siz nämüçin beýle hala düşdüňiz?</p><p>Beýtmäň ahyr, işim özüme ýetik,</p><p>Meniň halys ýüregime düşdüňiz.</p><p><br></p><p>Juwan halyňyza gojadan beter</p><p>Çekýärsiňiz bu dünýäniň ahyny.</p><p>Her kimiň mütdedi wagtynda ýeter,</p><p>Siz bir entäk azar bermäň ahyry.</p><p><br></p><p>Wasp ediň ýaşaýşy, beýik şatlygy,</p><p>Gözelleriň elden ýeňil öýmesin.</p><p>Ýat ediň ölümi — çyn berbatlygy,</p><p>Wasp ediň çagalaň säher deý sesin.</p><p><br></p><p>Eger, walla, erkim bolsa özümde,</p><p>Taşlap şu kärimi allaowarra,</p><p>Ýaşardym şadyýan ýeriň ýüzünde,</p><p>Guwanyp ýaş ýigit, gözeldir garra.</p><p><br></p><p>Meň baran ýerimde ýatýar şagalaň,</p><p>Aýdym aýdylanok, çalnanok dutar.</p><p>Eger adam bolsa Allatagalla</p><p>Meni beýle jeza etmezdi duçar!</p><p><br></p><p>Birden onuň gözlerine ýaş gelip,</p><p>Bolşy meniň jigerimi daglady.</p><p>Hasratdan müzzerip,</p><p>Bir gysym bolup,</p><p>Titräpler ykbalyndan aglady.</p><p><br></p><p>Dözmedim men ol pahyryň halyna</p><p>Kärini unutdym bu şum apatyň.</p><p>Emaý bilen baryp onuň ýanyna,</p><p>Onuň bedibagt başyn sypadym.</p><p><br></p><p>Diýdim: — Besdir, bozulma sen ýaşuly</p><p>Men-ä asyl höwrügäýdim seň bilen!</p><p>Köne ülpetler deý, köne dostlar deý,</p><p>Onuň bilen hümürdeşdik daňa çen.</p><p><br></p><p>– Äý — diýdi — bolsa-da aralarmyz daş</p><p>Içimi bir dökeýin diýip gaýtdym.</p><p>– Bir gören tanyş bor, iki — garyndaş</p><p>Kyn günüňde geläýgin — diýp aýtdym.</p><p><br></p><p>– Ýamanlyga duşmaweri ylaýym.</p><p>Derdim egsiläýdi diýen sözüňden,</p><p>Siz bir işli adam.</p><p>Zyýan bermäýin.</p><p>Işläň! — diýip,</p><p>Sumat boldy gözümden.</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Goja",
      "url": "goja",
      "content": "<h1 class=\"poem_title\">\n      Goja\n    </h1> <div class=\"poem_body\"><p>Ol juda arkaýyn,</p><p>Äwmän barýardy,</p><p>Märekäň içinden, ýatladyp toýy.</p><p>Şemal baga çykyp, saçyn darýardy,</p><p>Çüňki oň boýundan gysgady boýy.</p><p><br></p><p>Dagyň bir bölegi!</p><p>Bölegem däl-de,</p><p>Dagyň özi ýaly parasatlydy.</p><p>Deňinden geçenler biraz saklanyp,</p><p>Oňa baka-baka, köňül şatlady.</p><p><br></p><p>Göge alma atsaň, ýere gaçmajak</p><p>Märekäň içinden äwmän barýardy.</p><p>Agras,</p><p>Ynamlydy ädim uruşy.</p><p>Kä başyny atyp,</p><p>Kä ýylgyrýardy.</p><p><br></p><p>Daýaw egni bilen ýol arçaýardy.</p><p>Çal başyna degip, beýgelýär asman,</p><p>Paýhasyň özi dek äwmän barýardy,</p><p>Hemem nämüçindir, elmydam juwan.</p><p><br></p><p>Näçe materigi, ýurtlary sökdi,</p><p>Tanyş oňa goja dünýäň dört çeti.</p><p>Ýöne göbek gany siňen ülkäni,</p><p>Ine, şeýdip,</p><p>Ädim bilen ölçedi.</p><p><br></p><p>Howlukmady,</p><p>Äwmän, paýhasly ýördi,</p><p>Ýol-ýodalaň batgasyndan-gumundan,</p><p>Geçäýmäýin diýýän ýaly howlugyp</p><p>Göwün açman bir gamgynyň deňinden.</p><p><br></p><p>Ine, durdy,</p><p>Şlýapasyn çykardy.</p><p>Eli bilen gözün günden gorady.</p><p>Bir ýigdekçe geçip barýan zenandan:</p><p>– Aýtsaňyzlaň, kim ol? — diýip sorady.</p><p><br></p><p>Zenan guwanç bilen goja seretdi.</p><p>Tanýandygyn bagt saýyp şo bada.</p><p>Ähli dilde,</p><p>Ähli ýurda düşnükli,</p><p>Örän gysga hemem örän düşnükli</p><p>Jogap berdi:</p><p>— Kerbaba...</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <div class=\"poem_notes\">B. Kerbabaýewe.</div> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Göwnüm",
      "url": "go%CC%88wnu%CC%88m",
      "content": "<h1 class=\"poem_title\">\n      Göwnüm\n    </h1> <div class=\"poem_body\"><p>Göwnüm, göwnüm, eziz göwnüm, </p><p>Diýme muňa öwündigim.</p><p>Otuza ser uran günüm</p><p>Ahyr bildim göwündigiň. </p><p><br></p><p>Il derdine ters bakmadym, </p><p>Ony duşdan geçirmedim. </p><p>Goňşymyň için ýakmadym, </p><p>Hem oduny öçürmedim. </p><p><br></p><p>Aç bolmadym, ýöne weli, </p><p>Doklugymdan gägirmedim, </p><p>Ýigit kimin söýdüm ili, </p><p>Söýýän diýip gygyrmadym. </p><p><br></p><p>Ýöne şum iş gyssanynda, </p><p>Basylanda käte sussum, </p><p>Özüm däl, dost-ýarym üçin </p><p>Seni köpräk öňe tutdum. </p><p><br></p><p>Bu türkmeniň bahary deý </p><p>Ýaşlygymyz geçýär basym, </p><p>Il başyna düşen işden</p><p>Bizi hiç zat goramasyn. </p><p><br></p><p>Hakyň gözüne bakaly, </p><p>Şer iş ýerden göçer ýaly, </p><p>Ýüreklerde ot ýakaly, </p><p>Ojaklary öçürmäli. </p><p><br></p><p>Aglaly, bile güleli!</p><p>Myrat tapsyn maksat tutan. </p><p>Biz näm bolsak şo bolaly. </p><p>Bolsa bolýar, Eziz Watan! </p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Gözüm düşdi",
      "url": "go%CC%88zu%CC%88m-du%CC%88s%CC%A7di",
      "content": "<h1 class=\"poem_title\">\n      Gözüm düşdi\n    </h1> <div class=\"poem_body\"><p>Men bu gün säher oýanyp, çykdym lälezarlyga,</p><p>Depäm üste ümmülmez gümmeze gözüm düşdi.</p><p>Bu äleme guwandym, guwandym men barlyga,</p><p>Ýylda solup, baky solmaz güllere gözüm</p><p>düşdi.</p><p><br></p><p>Güýzüň agras köçesinde ýaprak kowlaýar şemal,</p><p>Men onuň waspyn edipler tapmak isledim</p><p>wysal,</p><p>Ýüz sowal wysalyn tapdym, galdy ýene müň</p><p>sowal,</p><p>Sowal-jogapsyz ýören, dil bilmeze gözüm</p><p>düşdi.</p><p><br></p><p>El-aýaksyz, merdiwansyz bulduň göge galyşy,</p><p>Gunçalaryň açylyşy, ter gülleriň soluşy,</p><p>Tebigatyň şu ajaýyp, baş sazy çalyşy, —</p><p>Bizi üwrän sallançaga, düzlere gözüm düşdi.</p><p><br></p><p>El hünäri il gezermiş, aň hünäri Dünýäni!</p><p>Sen Watansyz hasap etme gonup-göçen</p><p>durnany,</p><p>Onuň üçin serhet bolmaz, ol dünýäň,</p><p>bendiwany...</p><p>Bir-birine gollar beren illere gözüm düşdi.</p><p><br></p><p>Eger seniň köňül içre bolmasa hoş sözleriň,</p><p>Sen ony öten ärleriň diwanyndan gözlegin,</p><p>Çünki bizden soňky döwre dikip baky</p><p>gözlerin</p><p>Biziň hoş sözlere mätäç günlere gözüm düşdi.</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Gyzlaryma",
      "url": "gyzlaryma",
      "content": "<h1 class=\"poem_title\">\n      Gyzlaryma\n    </h1> <div class=\"poem_body\"><p>Dört gyzym, dört nury didäm,</p><p>Gulak goýuň sözlerime:</p><p>Dört ogul deý, dert iner deý</p><p>Kuwwat beriň dyzlaryma.</p><p><br></p><p>Biriň ýazym, biriň arzym,</p><p>Abadym, säherim meniň.</p><p>Dört diregim, dört pasylym,</p><p>Baryňam baharym meniň.</p><p><br></p><p>Dört pasylym, dört diregim,</p><p>Gündiz günüm, gije aýym.</p><p>Size giň dünýede abraý</p><p>Miýesser etsin ylaýym.</p><p><br></p><p>Namartlar kä mert ýigde-de</p><p>Nahak ýere şyltak atar.</p><p>Ýöne welin, gyz halkyna</p><p>Olaň sözi has köp ýeter.</p><p><br></p><p>Emma, biliň, buýsançlylaň</p><p>Utdurany ýokdur heniz.</p><p>Lak atylar ýeňleslere,</p><p>Hormatlydyr edaly gyz.</p><p><br></p><p>Durmuş guruň, ylalaşyň</p><p>Ýöne ara düşen söze</p><p>Orun berip köňlüňizde</p><p>Dyzap durmaň öýüňize.</p><p><br></p><p>Ýigit kimin, bir är kimin</p><p>Iliň-günüň hoşy boluň.</p><p>Adyňyz-abraýyňyz bilen</p><p>Bir hataryň başy boluň.</p><p><br></p><p>Oguldan ýanyp ýörenler,</p><p>Çeke-çeke ahy-zary,</p><p>Diýsin sizi ýüze sylyp:</p><p>«Wah, gyz dogsa bolmaýarmy!»</p><p><br></p><p>Yhlas bilen dileýärin</p><p>Ýüze sylyp günüm-aýym.</p><p>Size giň dünýede abraý</p><p>Miýesser etsin ylaýym!</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div><div class=\"poem_category_item\">\n        Çaga\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Görmeksiz gyz",
      "url": "g%C3%B6rmeksiz-gyz",
      "content": "<h1 class=\"poem_title\">\n      Görmeksiz gyz\n    </h1> <div class=\"poem_body\"><p>Ine, barýaň umydyňa büdüräp,</p><p>Egniň horlugyna utanyp çala.</p><p>Uzakda orkestr joşup-titiräp,</p><p>Tans edýär owadan gyzlary bile.</p><p><br></p><p>Hor ellerňi çykaraňok ýeňiňden,</p><p>Olar birden ýere ýetäýjek ýaly.</p><p>Geçip barýaň ýigitleriň deňinden,</p><p>Gulaga ýakymsyz bir saz mysaly.</p><p><br></p><p>Undup bilmän görmeksizje doglanyň,</p><p>Ýüregiňde hoş arzuwlar besleýäň.</p><p>Geçip barýan bir syratly oglanyň</p><p>Mylakatly söz aýdaryn isleýäň.</p><p><br></p><p>Emma ýigitleriň öz gaýgysy bar:</p><p>Ýörite ýag bilen saçlaryn darap,</p><p>Olar wagtdanam ozup barýarlar,</p><p>Özlerniň owadan gyzlarna tarap.</p><p><br></p><p>Ah, horja gyz, horlugyňdan horlanýaň.</p><p>Saňa hoş söz diýjek ýigit nirede?</p><p>Bu şäherde näçe diýseň ýigit bar,</p><p>Seni öýe ugradanok biri-de.</p><p><br></p><p>Gyzlaram ýanyňa delmuryp gelip,</p><p>Owadan gülüşip ýüregňe düşýär.</p><p>Olar görmegini artdyrjak bolup,</p><p>Gezegine seniň bilen tirkeşýär.</p><p><br></p><p>Öýe gelýäň. Gyýýar ýüregňi ünjiň,</p><p>Hasratdan çekilýär iki owurdyň.</p><p>Aglaýarsyň: «Ah, eje jan, nämüçin</p><p>Meni beýle betgelişik dogurdyň?»</p><p><br></p><p>Emma goňşy gelin — bir görmegeý dul</p><p>Atasyz ogluna günäli bakýar.</p><p>Hem seniň tersiňe,</p><p>Gussa-gam çekýär:</p><p>«Owadan dogulma,</p><p>Bagtly dogul!»</p><p><br></p><p>Aglama, gyz! Uýajygym, gam çekme,</p><p>Bilip bolmaz ykbalyňy öňünden,</p><p>Bu howlukmaç ýigitlere at dakma.</p><p>Kim geçenok öz bagtynyň deňinden.</p><p><br></p><p>Käte şeýle bolýar: görkdür-görmek</p><p>Gidip otyr il içinde at alyp,</p><p>Ýöne, nämüçindir, tylla ýüzük dek</p><p>Ýolda,</p><p>Gum içinde galýar sadalyk.</p><p><br></p><p>Tekepbir bol, çykyp bolmaz gaýa dek.</p><p>Sada bol, aýlaryň doguşy ýaly.</p><p>Şeýle ýigitler bar, (olar bar entek)</p><p>Sen dek gaýalarda olaň hyýaly!</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Söýgi\n      </div><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Gözleg",
      "url": "g%C3%B6zleg",
      "content": "<h1 class=\"poem_title\">\n      Gözleg\n    </h1> <div class=\"poem_body\"><p>Durmuş misli gözýetim,</p><p>Gözýetimiň çägi ýok.</p><p>Men elmydama gözledim,</p><p>Gözlemegiň çägi ýok.</p><p><br></p><p>Näçe ýol bar, ýodalar,</p><p>Beýiklik bar, çuňluk bar</p><p>Emma ýürek ot alar,</p><p>Seniň, seniň nämäň bar?</p><p><br></p><p>Çagyr meni, gözýetim,</p><p>Agyr işe baş goşdum.</p><p>Öz ýodamy gözledim,</p><p>Öz ýodamdan daş düşdüm.</p><p><br></p><p>Döwýänleri söýmeýän,</p><p>Göripleri has beter</p><p>Diýýärler: «Seň gözleýän</p><p>Ýoluň nirde ahbetin!»</p><p><br></p><p>...Kyn pursatda kim-de kim</p><p>(Parhsyz — goja gözelmi),</p><p>Unudyp özge zady</p><p>Alsa ele gazalmy,</p><p><br></p><p>Begenjini sözlese,</p><p>Gynanjyny sözlese,</p><p>Goşgym bilen gürleşip,</p><p>Dertdeşini gözlese.</p><p><br></p><p>Özi üçin bir ýerde,</p><p>Ýatman uzak gijeler,</p><p>Bilse galýanmy derde,</p><p>Ylham joşar, güýç alar.</p><p><br></p><p>Derde goýup, igeläp</p><p>Göripleriň toparyn,</p><p>Kyn gününde adamy</p><p>Men gözlärin — taparyn!</p><p><br></p><p>Diňlär meni şäherler,</p><p>Diňlär meni obalar.</p><p>Ine, meniň çuňlugym,</p><p>Beýikligim şu bolar!</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Günlerimiz, Ömürlermiz ötinçä...",
      "url": "g%C3%BCnlerimiz,-%C3%B6m%C3%BCrlermiz%20%C3%B6tin%C3%A7%C3%A4...",
      "content": "<h1 class=\"poem_title\">\n      Günlerimiz, Ömürlermiz ötinçä...\n    </h1> <div class=\"poem_body\"><p>Günlerimiz,</p><p>Ömürlermiz ötinçä</p><p>Merjen dänesi deý düzülmelidir.</p><p>Söýgüde</p><p>\t\tduýgular bolmaly inçe,</p><p>Çala galplyk etseň, üzülmelidir.</p><p><br></p><p>Söýginiň derdine hormat goýmaly,</p><p>Şo dert bilen önýär tämiz duýgymyz.</p><p>Biz</p><p>\telmydam</p><p>\t\thesret çekip söýmeli,</p><p>Degýän bolsa şol hesrete söýgimiz!</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Söýgi\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Halas ediň",
      "url": "halas-edin%CC%8C",
      "content": "<h1 class=\"poem_title\">\n      Halas ediň\n    </h1> <div class=\"poem_body\"><p>Beýgelmek üçin däl — dag boljak boldum </p><p>Barha köp synladym dagyň ýüzüni. </p><p>Çünki, ol uzakdan ýetirdi maňa</p><p>Bir bendäniň: «Halas ediň!» sözüni. </p><p><br></p><p>Kim ol bende?</p><p>Haýsy darda asylýar?</p><p>Bogýar ony haýsy deňziň buzlary? </p><p>Ýatsam-tursam rahatlyk berenok </p><p>Ýüregimde: «Halas ediň!» sözleri. </p><p><br></p><p>Gözlerimi açdy asyryň güýzi, </p><p>Haýyram, şer işem açdy gözümi. </p><p>Meniň galamymam antenna meňzäp, </p><p>Tutdy durdy «Halas ediň!» sözüni. </p><p><br></p><p>Bagtly boluň, bagtly boluň, adamlar, </p><p>Ýöne bagt gözüňizi tutmasyn.</p><p>Şindi känkä «Halas ediň!» ýaňlary, </p><p>Bagt sizi körem, </p><p>Kerem etmesin. </p><p><br></p><p>Şu jedelde goýup biljek başymy,</p><p>Şol ýüregi ýag baglandyr bireýýäm, </p><p>Eşitmeýän bolsa «Halas ediňi!»</p><p>Bu çetinden,</p><p>O çetinden bu dünýäň! </p><p><br></p><p>Halas boluň, esgilerden, doklukdan. </p><p>Şum adamdan, köçeleriň itinden. </p><p>Halas boluň, ähli artykmaçlykdan, </p><p>Ýöne halas bolmaň «Halas ediňden!» </p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Hamala çagalyk geçmejek ýaly...",
      "url": "hamala-%C3%A7agalyk%20ge%C3%A7mejek%20%C3%BDaly...",
      "content": "<h1 class=\"poem_title\">\n      Hamala çagalyk geçmejek ýaly...\n    </h1> <div class=\"poem_body\"><p>Hamala çagalyk geçmejek ýaly,</p><p>Çagalygyň kenarynda kän durdum.</p><p>Bu dünýe durşuna sowaldy maňa,</p><p>Şo sowallaň jogabyna näm berdim.</p><p><br></p><p>Ol şeýle kenardy, –</p><p>Beýik kenardy,</p><p>Alkymynda sorag Adasy bardy.</p><p>Aňyrsynda bolsa, başga bir beýik,</p><p>Başga bir giň kenar uzap gidýärdi.</p><p><br></p><p>Ol şeýle bir uzak,</p><p>\t\tşeýle çuň eken,</p><p>Ol şeýle bir beýik,</p><p>\t\tşeýle giň eken.</p><p>Çeker şatlygyny diňe göteren,</p><p>Gaýgysynam diňe göteren çeker.</p><p><br></p><p>Şo kenara gelip oý edip ýörün,</p><p>Ýygnap ýeňil, agyr soraglaň baryn —</p><p>...Ne bir o kenarda jogap tapdym men,</p><p>Ne bir bu kenarda jogap tapýaryn.</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Hany, çal dutary, mähriban dostum...",
      "url": "hany,-%C3%A7al%20dutary,%20m%C3%A4hriban%20dostum...",
      "content": "<h1 class=\"poem_title\">\n      Hany, çal dutary, mähriban dostum...\n    </h1> <div class=\"poem_body\"><p>Hany, çal dutary, mähriban dostum,</p><p>Egseli, ýüregmiz atmanka gasyn,</p><p>Geçilen ýollaryň şatlyk-bagtyny,</p><p>Geçilmedik ýodalaryň gussasyn.</p><p><br></p><p>Egseli gussasyn ýalaňaç baglaň.</p><p>Güýzüň ýaprak bürän ýata suwlarnyň.</p><p>Egseli gussasyn, duw-ak gussasyn</p><p>Mesopotamiýa barýan guwlaryň.</p><p><br></p><p>Bar zat boldy: söýgi, dostluk, ýalan söz,</p><p>Büdremeler, ýasly gündür bagtly gün.</p><p>Asuda düzleriň gussasy bile</p><p>Düşündik biz manysyna şatlygyň.</p><p><br></p><p>Ýyllar geçdi durdy yzly-yzyna,</p><p>Has agras ýaşadyk, has agras söýdük,</p><p>Şu eziz topraga belent ynamy</p><p>Biz ähli zatlardan belentde goýduk.</p><p><br></p><p>Biz söýüldik, bagtly bolduk şoň üçin,</p><p>Diňe söýen güýzde gussa düşünýär.</p><p>Kim aýdypdyr pany diýip barlyga?</p><p>Ýaşanyňa juda degýär bu dünýä.</p><p><br></p><p>Ine, şu gözellik ýaşany üçin,</p><p>Küýsedik baharlar basymdan-basym,</p><p>Güýzüň ýaprak bürän ýata suwlarny,</p><p>Onuň ýadan ýodalarnyň gussasyn!</p><p><br></p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div><div class=\"poem_category_item\">\n        Dostluk\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Hemmeler sylaýar kiçigöwüni...",
      "url": "hemmeler-syla%C3%BDar%20ki%C3%A7ig%C3%B6w%C3%BCni...",
      "content": "<h1 class=\"poem_title\">\n      Hemmeler sylaýar kiçigöwüni...\n    </h1> <div class=\"poem_body\"><p>Hemmeler sylaýar «kiçigöwüni»,</p><p>Ol bolsa sylagdan humardyr humar</p><p>Öwülse,</p><p>Keýp bilen süzüp gözüni</p><p>Diýer «Ýok, adamlar, kemçiligim bar?»</p><p>Onsoň gussa bilen saňa garar-da,</p><p>Kemçiligin sanar</p><p>Okýan deý aýat.</p><p>Onuň kiçigöwünligi barada</p><p>Dörär şeýdip, ýene-de bir rowaýat.</p><p><br></p><p>Öwüleni üçin</p><p>Olam öwen bor.</p><p>Üns bilen diňlär ol, ýakymly gürlär...</p><p>Awtobusda boş bolsa-da onlap ýer,</p><p>Giren goja öz ornuny hödürlär.</p><p><br></p><p>Ýöne bir gün düşse tankyt astyna,</p><p>Ol hakyky ýüzün açar dessine.</p><p>Uwlar ol,</p><p>Ýarar ol gazapdan doly,</p><p>Guýrugna basylan möjek mysaly.</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Hiç düşünip,  Hiç düşünip bilemok...",
      "url": "hic%CC%A7-du%CC%88s%CC%A7u%CC%88nip,%20%20hi%C3%A7%20d%C3%BC%C5%9F%C3%BCnip%20bilemok...",
      "content": "<h1 class=\"poem_title\">\n      Hiç düşünip,  Hiç düşünip bilemok...\n    </h1> <div class=\"poem_body\"><p>Hiç düşünip,</p><p>Hiç düşünip bilemok.</p><p>Bu ýerde bir hili bulaşyklyk bar.</p><p>Men «bar» diýsem, «ýok» diýjegne şübhe ýok </p><p>Men ýagyşy söýýän,</p><p>Oň söýýäni gar.</p><p>Dört diwardyr</p><p>Üçegimiz bir biziň,</p><p>Emma ol şonda-da etmeýär müýni.</p><p>«Men gaýkyny söýýän, sen kimi?» diýýän,</p><p>Ol arkaýyn jogap berýär: </p><p>\t\t\t\t«Küýkini!» </p><p>Diýýärin «Sen bilgeşleýin edýärsiň, </p><p>Çigişdirýäň aradaky düwüni.» </p><p>Oň gözlegi towuklaryň arpasy, </p><p>Men söýýärin ýöne arpa suwuny. </p><p><br></p><p>Hiç düşünip,</p><p>Hiç düşünip bilemok,</p><p>Ötjek pikirimiz bir ýere gelmän </p><p>Bolmajak bolanda bolmaz ekeni </p><p>Ol-a meni söýýär!</p><p>Men ony söýýän. </p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Söýgi\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Iki zat erklidir, ýeriň ýüzünde...",
      "url": "iki-zat%20erklidir,%20%C3%BDeri%C5%88%20%C3%BD%C3%BCz%C3%BCnde...",
      "content": "<h1 class=\"poem_title\">\n      Iki zat erklidir, ýeriň ýüzünde...\n    </h1> <div class=\"poem_body\"><p>Iki zat erklidir, ýeriň ýüzünde.</p><p>Olara erk eden bolmandyr heniz,</p><p>Birisi şaý-sepe beslenen gije,</p><p>Biri haýyr-şere beslenen gündiz.</p><p><br></p><p>Ýene bir iki zat erklidir juda,</p><p>Şolar bilen ýetýäs sapaly güne,</p><p>Birisi dünýäniň görki söýgüdir,</p><p>Biri bu dünýäniň gymmaty ene.</p><p><br></p><p>Ýene iki zadyň güýçlüdir erki,</p><p>Olar gapy kakman geler her mahal:</p><p>Biri seniň üçin baş goýjak dostuň,</p><p>Beýlekisi başyň aljak şum ajal.</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Il",
      "url": "il",
      "content": "<h1 class=\"poem_title\">\n      Il\n    </h1> <div class=\"poem_body\"><p>Il diýeniň — işçi, daýhan, şahyrdyr...</p><p>Iliň elmydama oňatdyr päli.</p><p>Ýöne adam diýen ýalňyşýar käte,</p><p>Olar perişde däl ýalňyşmaz ýaly.</p><p><br></p><p>Olar ýalňyşýarlar. Boýun alýarlar.</p><p>Emma ýürekleri oňat pällidir.</p><p>Giden ildir — işçi, şahyr,</p><p>\t\t\t\tdaýhanlar...</p><p>Il diýeniň bolsa, ýalňyşýan däldir.</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Ilkinji gar",
      "url": "ilkinji-gar",
      "content": "<h1 class=\"poem_title\">\n      Ilkinji gar\n    </h1> <div class=\"poem_body\"><p>Ýer nirde? Gök nirde? Bilip bolanok,</p><p>Baky ilkinji gar ýagýardy ýene.</p><p>Onuň ýerde dynnym ýaly kasty ýok,</p><p>Gyz ädimi bilen düşýärdi ýere.</p><p><br></p><p>Jaýlar, pyýadalar, awtobuslaram</p><p>Ilkinji gar üçin şadyýandylar.</p><p>Keýpihonlar näme, sussupeslerem</p><p>Bary şu gar bilen ýaşaýardylar.</p><p><br></p><p>Asman altyn açaryny aldyryp,</p><p>Gar däl, ýyldyz dökýän ýaly bu taýa,</p><p>...Paltosynyň ýakasyny galdyryp,</p><p>Ýigdekçe barýardy wadaly jaýa.</p><p><br></p><p>Ilkinji söýgüsi ýumşakdan-ýumşak</p><p>Ilkinji gar bolup inýärdi gökden.</p><p>Gar onuň ýoluna boljakdy düşek,</p><p>Ýöne düşeklige ýetişenokdy.</p><p><br></p><p>Ilki ýeriň, soň asmanyň zürýady</p><p>Geçip bilmän ýylylygyň deňinden,</p><p>Ilkinji gar, pagyş-para erýärdi</p><p>Ýüzleň, elleň, ýeriň ýyly deminden.</p><p><br></p><p>Bu gar birinji däl, däldi müňünji,</p><p>Ol ýyllaň hasabyn undup ýagýardy.</p><p>Ol kimiň birinji, kimiň ýüzünji,</p><p>Kimiň bolsa, on ýedinji garydy!</p><p><br></p><p>Şu gar üçin göwünlermiz ynjaldy,</p><p>Geçenem, geljegem jem boldy bizde,</p><p>Dünýede hemme zat ilkinji boldy —</p><p>Garam, Bagtam, Gaýgy-hasrat, Hoş söz-de!</p><p><br></p><p>Maşynlaryň öl köçeden barşyny,</p><p>Beýik penjireleň akja perdesin,</p><p>Gögüň dynman elek eläp durşuny,</p><p>Bagşyň barmak basan şirwan perdesin,</p><p><br></p><p>Öňler müňläp kişi görenem bolsa,</p><p>Öň duýanam bolsa, müňlerçe ýürek,</p><p>Olary, hut ýaňy dörän mysaly,</p><p>Görüp bilmek gerek ilkinji gezek!</p><p><br></p><p>Aýlan sen, pyrlan sen bolmasyn ünjiň,</p><p>Gyz ädimi bilen düş ýere sary,</p><p>Öten ýyl ilkinji,</p><p>Bu ýyl ilkinji,</p><p>Soň ýene ilkinji müdimi garym!</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Tebigat\n      </div><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Kiçijik şäherler",
      "url": "ki%C3%A7ijik-%C5%9F%C3%A4herler",
      "content": "<h1 class=\"poem_title\">\n      Kiçijik şäherler\n    </h1> <div class=\"poem_body\"><p>Men kiçijik şäherleri söýýärin!</p><p>Ol ýerde hemme zat sadadan-sada.</p><p>Uly şäherlerde tapylgysyz zat,</p><p>Bu ýerde ýer bolýar myhmanhanada.</p><p><br></p><p>Bu şäherde hemme tanyş, mähriban,</p><p>Hilesi ýok, allary ýok gepinde.</p><p>Onuň bir çetinde güläýse biri,</p><p>Derrew eşidýärler beýle çetinde.</p><p><br></p><p>Bu kiçijik şäherjigiň göwni giň,</p><p>Ol bagyşlap bilýär, gynaman jany.</p><p>Ilki: «Ajap şäher, owadan şäher!»</p><p>Soňam «Oba!» diýip, çykyp gidýäni.</p><p><br></p><p>Bü ýerde kän hapa işler edilmez,</p><p>Asylly işlerem edilmez kelte.</p><p>Çüňki bütin şäher anygna ýeter,</p><p>Ýerden tylla halka galkanda erte.</p><p><br></p><p>Bu şäherde dul gapysy kakylmaz,</p><p>Gyzylmy-ak, mele şerapdan doýup.</p><p>Bu şäherde gündiz ýagty söýerler,</p><p>Garaňky gijäni parahat goýup.</p><p><br></p><p>Bu şäherde söz diýeniň — namysdyr.</p><p>Şoň üçinem ikilik ýok gepinde.</p><p>Onuň bir çetinde aglaýsa biri,</p><p>Derrew eşidýärler beýle çetinde.</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Käte merdem ýagşylyga garaşýar...",
      "url": "k%C3%A4te-merdem%20%C3%BDag%C5%9Fylyga%20gara%C5%9F%C3%BDar...",
      "content": "<h1 class=\"poem_title\">\n      Käte merdem ýagşylyga garaşýar...\n    </h1> <div class=\"poem_body\"><p>Käte merdem ýagşylyga garaşýar</p><p>Elden gelen ýagşylygyň eçil sen.</p><p>Oňat işler oňatlara ýaraşýar,</p><p>Rowaýaty saçak kimin açyl sen.</p><p><br></p><p>Ýöne eden ýagşylygyň iru-giç</p><p>Gaýtargysyn talap edäýseň eger,</p><p>Unudaýma, soňky demine deňiç</p><p>Seniň haýryň ýigdiň bogazyn bogar.</p><p><br></p><p>Beýdeniňden goýber maňlaýyndan ok</p><p>Ýa-da hanjar bilen sal döşe ýara.</p><p>Çünki, haýyr işiň gaýtargysy ýok,</p><p>Ol kersen däl, goňşokara daşara.</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Köne kart",
      "url": "k%C3%B6ne-kart",
      "content": "<h1 class=\"poem_title\">\n      Köne kart\n    </h1> <div class=\"poem_body\"><p>Penjiräň öňünde bir owadan gyz,</p><p>Ýaryny ýat edip, gam çekýär ýalňyz.</p><p>Köne kart sakawlap aýlanýar çetde:</p><p>«Gam çekme, gyz,</p><p>Gam çekme, gyz,</p><p>Gam çekme!»</p><p>Gijäniň içinde goýup kümüş yz,</p><p>Garagol ýapjagaz akyp ýatyr tiz.</p><p><br></p><p>Uzakda ikatýok çotuny kakýar.</p><p>Çypar aý asmandan zemine bakýar.</p><p>Bu tüýdügiň sesi eşidilýär nirden?</p><p>...Bu gije durşuna — Rehmet Seýidow.</p><p><br></p><p>Gyz dessandan gelen — gara gaşy ýaý,</p><p>Ýüzleri diýjekmi — aýa ogşaýa!</p><p>Öňde döwrümizden bir alamat bar:</p><p>Köne kart sakawlap aýdym aýdýar.</p><p>Bu garagol ýigit, süýji söz ýigit.</p><p>Aý dodagy kimin gyzyl gül ýygyp,</p><p>Gelmez gyz ýanyna, aýnany kakmaz</p><p>Gyz gussa batypdyr, bu gije ýatmaz,</p><p>Köne kart sakawlap aýlanýar çetde:</p><p>«Gam çekme, gyz,</p><p>Gam çekme, gyz,</p><p>Gam çekme!»</p><p>Erte agşam hemmeler taýyna duşar,</p><p>Aý güne, Gün bolsa Aýyna duşar.</p><p>Emma ýigitleriň arzuwy bu gyz,</p><p>Penjireden bakar oturar ýalňyz.</p><p><br></p><p>Uzyn barmaklarda ýadygär ýüzük,</p><p>Ýigit haýsy kölde ýörýärkä ýüzüp?</p><p>Oturşy ýüz gazal, turşy müň gazal,</p><p>Ak jaýyň içinde aýlanýar gözel.</p><p>Köne kart sakawlap aýlanýar çetde:</p><p>«Gam çekme, gyz,</p><p>Gam çekme, gyz,</p><p>Gam çekme!»</p><p>Pahyr köne kartyň sesi gyrlypdyr,</p><p>Emma gyza şol teselli berip dur.</p><p><br></p><p>Ah, köne kart, ah, köne kart, köne kart</p><p>Sen türkana gop bermekçi köne kart</p><p><br></p><p>Ýöne düşün ahyr, bu ajaýyp gyz</p><p>Gam laýyna batyp aglanok heniz.</p><p>Uzakda ikatýok çotuny kakýar,</p><p>Çypar aý asmandan zemine bakýar.</p><p><br></p><p>Nirede gam-gussa, nirde doňaklyk,</p><p>Bu aý aýdyň gije juda oňatlyk!</p><p><br></p><p>Gyz ýöne tolgunýa, juda tolgunýa,</p><p>Düşün-ä, köne kart, toý guni gelýä.</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Söýgi\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Küteklik",
      "url": "k%C3%BCteklik",
      "content": "<h1 class=\"poem_title\">\n      Küteklik\n    </h1> <div class=\"poem_body\"><p>Durmuş kämil dälmi?</p><p>Ýa-da adamlar?!</p><p>Ýygnaklarda orta atylsa teklip,</p><p>Ähli ýitilikleň örküne</p><p>\t\t\t\tagzy</p><p>Synan palta bolup urýar küteklik.</p><p><br></p><p>Haýran galaýmaly!</p><p>Nirede bolsun, —</p><p>Ol ýitilik bilen geçir sözüni.</p><p>Ýok. Küteklik kesip bilmäni üçin,</p><p>Ýykyp-ýumrup, ykrar eder özüni.</p><p><br></p><p>Ol şeýle başarjaň, şeýle bir</p><p>\t\t\t\t\tussat, —</p><p>Umuman, öňünde durmak juda kyn,</p><p>Walla, gür tokaýa taşlaýsaň,</p><p>Şonam</p><p>Kütekligi bilen çapmagy mümkin.</p><p><br></p><p>Öňde-soňda düşünmeli ahyry!</p><p>(Muny wagtal-wagtal boýnam alýarys).</p><p>Ýitiligi ulanmaly wagtymyz</p><p>Kütekligi aýlap-aýlap salýarys.</p><p><br></p><p>Ol saňňy dişlerin syrtardyp çala,</p><p>Haýbat atanynda kötekli güne,</p><p>Oturanlar duýman elini çarpar</p><p>Onuň örän ýiti kütekligine.</p><p><br></p><p>Ol özüniň kütekligin bilmez hiç,</p><p>Bar bolsa-da şu gürrüň bar tarapda.</p><p>Mundan uran kütek gyljynyň ujy</p><p>Nämüçindir şaňlar durar arapda.</p><p><br></p><p>Emma kütekligiň bir täleýi bar:</p><p>Ol sapyndan sypar gider iru-giç.</p><p>Ýöne hyjuw bilen kütekligini</p><p>Ykrar eder ýere düşerne deňiç.</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Mahal-mahal seniň müňlerçe gören...",
      "url": "mahal-mahal-seni%C5%88%20m%C3%BC%C5%88ler%C3%A7e%20g%C3%B6ren...",
      "content": "<h1 class=\"poem_title\">\n      Mahal-mahal seniň müňlerçe gören...\n    </h1> <div class=\"poem_body\"><p>Mahal-mahal seniň müňlerçe gören,</p><p>Ýene-de müňlerçe görmeli zadyň,</p><p>Ýakýar ýüregiňde seni beýgeldýän,</p><p>Tämizleýän duýgyň–görünmez odun.</p><p><br></p><p>Şapakdan ot alýar baglaryň başy,</p><p>Ýoda gijä tarap uzalyp ýatyr.</p><p>Dagdan taýyp gelen awara şemal</p><p>Otuň hem meýdanyň ysyny getir.</p><p><br></p><p>Ikatýok ýaşyňy sanar oturar,</p><p>Diňe şol ykbaly çözýän mysaly.</p><p>Şu adaty zatlar şat eder seni.</p><p>Adatdan daşary gözellik ýaly.</p><p><br></p><p>Erte ýene daň şapagy doganda.</p><p>Geň galyp bakarsyň güwleýän oda.</p><p>...Özüňi bagtly saý bir ajap pursat,</p><p>Sen begenip bilseň, adaty zada.</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Maňa öwran-öwran Diýdiler: Ýigit...",
      "url": "ma%C5%88a-%C3%B6wran-%C3%B6wran%20di%C3%BDdiler:%20%C3%BDigit...",
      "content": "<h1 class=\"poem_title\">\n      Maňa öwran-öwran Diýdiler: Ýigit...\n    </h1> <div class=\"poem_body\"><p>Maňa öwran-öwran</p><p>Diýdiler: «Ýigit,</p><p>Sen durmuşy öwren,</p><p>Sen durmuşa git.</p><p><br></p><p>Şäherde güýz, gyşy</p><p>Geçirmä derek,</p><p>Gidip bu durmuşy,</p><p>Öwrenmek gerek!»</p><p><br></p><p>Düşünemok aýan,</p><p>Duşünemok hiç.</p><p>Men nirde ýaşaýan</p><p>Şu wagta deňiç?</p><p><br></p><p>Men haýsy duzakda,</p><p>Haýsy ýoldakam?</p><p>Durmuşdan uzakda</p><p>Niçik ildekäm?</p><p><br></p><p>Aslynda, durmuş nä?</p><p>Manysy näme?</p><p>Onuň gurluşyna</p><p>Kyn düşünäýme.</p><p><br></p><p>Belki, durmuş diýen</p><p>Meniň özümdir?</p><p>Halal duzum iýen</p><p>Ogul-gyzymdyr?</p><p><br></p><p>Belki, şäherimdir,</p><p>Belki, köçämdir,</p><p>Eken nahalymdyr,</p><p>Öýde keçämdir?</p><p><br></p><p>Uruşdan söz açýan</p><p>Syrdamdan syrdam —</p><p>Belki, ol köp içýän</p><p>Meniň goňşymdyr?</p><p><br></p><p>Belki, ol odumdyr</p><p>Murtlary towly.</p><p>Belki, ol Nazymdyr,</p><p>Hikmetiň ogly?</p><p><br></p><p>Belki, ol gapymdan</p><p>Akýan suwumdyr?</p><p>Oňatlyk hakynda</p><p>Hoş arzuwymdyr?</p><p><br></p><p>Taldyr derekleri</p><p>Synlap durşumdyr?</p><p>Düýpsüz ýürekleri</p><p>Gorjap ýörşümdir?</p><p><br></p><p>Belki, durmuş diýen</p><p>Duýgy-serimdir?</p><p>Meniň örän söýen</p><p>Adamlarymdyr?</p><p><br></p><p>Maňa öwran-öwran</p><p>Diýdiler: «Ýigit,</p><p>Sen durmuşy öwren,</p><p>Sen durmuşa git...»</p><p><br></p><p>Ýurdundan kowulan</p><p>Bir aşyk deýin,</p><p>Men bulardan geçip,</p><p>Nirä gideýin?!</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Maňa — seniň gözleriňden gitme ýok...",
      "url": "ma%C5%88a-%E2%80%94%20seni%C5%88%20g%C3%B6zleri%C5%88den%20gitme%20%C3%BDok...",
      "content": "<h1 class=\"poem_title\">\n      Maňa — seniň gözleriňden gitme ýok...\n    </h1> <div class=\"poem_body\"><p>Maňa —</p><p>seniň gözleriňden gitme ýok.</p><p>Maňa —</p><p>seniň sözleriňden gitme ýok.</p><p>Düşün, bu dünýede soňky güne çen</p><p>Seniň şatlyk hem gussaňa bagly men.</p><p>Seniň ýüpek gijeleňden gitme ýok.</p><p>Seniň aýdyň gündizleňden gitme ýok.</p><p><br></p><p>Bu garagol jahyllykdan giderin,</p><p>Ol hasaly gojalykdan giderin.</p><p>Çünki men olardan gitmän bilemok,</p><p>Emma seniň ykbalyňdan gitme ýok.</p><p><br></p><p>Men zemin.</p><p>Sen bolsa ullakan asman.</p><p>Saçyňy nur edip üstüme dökýäň.</p><p>Emma, düşün, läläm, şeýle gün dogar:</p><p>Saçlaryň gar bolup üstüme ýagar.</p><p>Şonda ak saçyňy sylyp ýüzüme</p><p>Gararyn belentden ýeriň ýüzüne.</p><p><br></p><p>Men bir gyzda gözleriňi görerin,</p><p>Men bir gyzda sözleriňi görerin.</p><p>Şapakda görerin — ýaňagyň alyn,</p><p>Gijede görerin — ýaňagyň halyn.</p><p>Synlap ýapraklaryň ýüzünde derin,</p><p>Onda seniň gözýaşyňy görerin.</p><p><br></p><p>Zemin aýlanyp dur,</p><p>Oňatlyk örän!</p><p>Hiç bir güýje oň ýoluny tutma ýok.</p><p>Dünýäň her gülünde men seni görýän,</p><p>Şonuň üçin bu dünýeden gitme ýok.</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Söýgi\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Men özümi aýamadym hiç ýerde",
      "url": "men-%C3%B6z%C3%BCmi%20a%C3%BDamadym%20hi%C3%A7%20%C3%BDerde",
      "content": "<h1 class=\"poem_title\">\n      Men özümi aýamadym hiç ýerde\n    </h1> <div class=\"poem_body\"><p>Men özümi aýamadym hiç ýerde,</p><p>Gaýgyda, hesretde, şatlykly günde</p><p>Aglamda geň galdy terkidünýäler,</p><p>Bagtlylar geň galyp bakdy gülemde.</p><p><br></p><p>Söýemde şeýle bir ýürekden söýdüm,</p><p>Onuň bir öýjügnem boş goýmadym men.</p><p>Adam söýsem, kimligine garaman</p><p>Söýdüm üstünligi, ýetmezi bilen.</p><p><br></p><p>Maňa bolsa «beýdip ýörme» diýdiler,</p><p>«Seniň bu bolşuňa diýerler tentek.</p><p>Sen entek ýaş ahyr, saňa gor gerek,</p><p>Seniň bar geljegiň öňüňde entek.»</p><p><br></p><p>Men özümi aýamadym hiç ýerde.</p><p>Gorum gutarar diýip etmedim müýni.</p><p>Kä söýenim üçin urdular meni,</p><p>Kä gazabym üçin söýdüler meni.</p><p><br></p><p>Haýyr işler üçin taýýarlyk boldum,</p><p>Şer işiň tersinde goýdum men şeri.</p><p>Soň görüp otursam, gutarýar eken</p><p>Diňe berilmeýän zatlaryň gory.</p><p><br></p><p>Diňe söýmeýänleň, köýmeýänleriň</p><p>Özgäni beýgeltjek ajaýyp syry,</p><p>Bir gyzyl manat deý gizleýänleriň</p><p>Gutarýar ekeni ýürekde gory.</p><p><br></p><p>Men özümi aýamadym hiç ýerde,</p><p>Özümi bagş etdim özgeler üçin.</p><p>Dogry, käte azar berýär ýüregim,</p><p>Oňam başga zatdan bolmagy mümkin.</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Menem söýdüm söýülmedik juwany...",
      "url": "menem-s%C3%B6%C3%BDd%C3%BCm%20s%C3%B6%C3%BD%C3%BClmedik%20juwany...",
      "content": "<h1 class=\"poem_title\">\n      Menem söýdüm söýülmedik juwany...\n    </h1> <div class=\"poem_body\"><p>Menem söýdüm söýülmedik juwany,</p><p>Menden başga bagtly baryn bilmedim.</p><p>Ýöne mydam Aý astynda dostlarmyň</p><p>Söýgi hakda söhbetini diňledim.</p><p><br></p><p>Menem bagtly boldum ýagty dünýäde,</p><p>Menden başga bagtly baryn bilmedim.</p><p>Ýöne ot başynda dünýäni undup,</p><p>Bagtlylaryň söhbetini diňledim.</p><p><br></p><p>Ýok, men muny bilgeşleýin edemok,</p><p>Adamlara gulak asman bilmedim.</p><p>Begendim, gynandym, söýdüm, ýigrendim,</p><p>Elmydama özgeleri diňledim.</p><p><br></p><p>Indi bilenimden ýazýaryn aýdym,</p><p>Öz-özümden monça bolýan, ýeňleýän</p><p>Ýöne sähralara çykamda, ýene</p><p>Özgäň düzen aýdymyny diňleýän.</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Söýgi\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Meniň aslyýetim",
      "url": "menin%CC%8C-aslyy%CC%81etim",
      "content": "<h1 class=\"poem_title\">\n      Meniň aslyýetim\n    </h1> <div class=\"poem_body\"><p>Meň atamda zehin ýokdy üýtgeşik, </p><p>Ýöne öz kärini ýürekden söýdi. </p><p>Gaş bilen diwalaň goşuny goşup, </p><p>Kümüşdir gyzylyň nikasyn gyýdy. </p><p><br></p><p>Ussahanasynda — sungat öýünde, </p><p>Meniň eziz atam edensoň yhlas, </p><p>Gerçekleň gözüne gözel göründi </p><p>Türkmeniň edaly gözelleri has. </p><p><br></p><p>Gupbalary şazadalaň täji deý </p><p>Gözelleriň mertebesin göterdi. </p><p>Şahyr diňe gözelligi wasp etse, </p><p>Atam gözelligiň üstün ýetirdi. </p><p><br></p><p>Atamyň sarpasyn saklady millet, </p><p>Olam il sarpasyn saklady geldi. </p><p>Bir elinde haýyr, birinde sungat, </p><p>Şeýdip ol Şatlygyň şahyry boldy. </p><p><br></p><p>Meň kakamda zehin ýokdy üýtgeşik, </p><p>Hünär däl, borjuny ýürekden söýdi. </p><p>Duşman geleninde ençe ýurt aşyp, </p><p>Ol öz takdyryny mizana goýdy. </p><p><br></p><p>Atamyň Şatlykdan başlanan ýoly, </p><p>Ony gazap bedewine atardy.</p><p>Oň ýeňişli başlan gazaply ýoly, </p><p>Baryp Mauthauzende gutardy. </p><p><br></p><p>Hemme bilýär bendilikde dert uly, </p><p>Ol şol ýerde bir ýylyny ötürdi. </p><p>Bendilikde oň görkezen mertligi, </p><p>Türkmen gerçegine şöhrat getirdi. </p><p><br></p><p>Kakam saglyk bilen gowuşdy bize, </p><p>Bar hesreti bilen öýüne geldi.</p><p>Bir elinde haýyr, birinde naýza,</p><p>Ol şeýdip, hesretiň şahyry boldy. </p><p><br></p><p>Men olardan daşa zyňylan daş däl — </p><p>Süňňümde ganlaryn göterip geldim. </p><p>Men bu gün Şatlygyň ýurdundan başlap </p><p>Gözellik ýurdunyň şahyry boldum. </p><p><br></p><p>Günäkäri men däl beýle wakanyň, </p><p>Özümi şu wakaň şaýady öýdýän. </p><p>Hesretin wasp edýän diri kakamyň, </p><p>Ýok atamyň Şatlygyny wasp edýän. </p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Myhmançylykda aýdylan tost",
      "url": "myhman%C3%A7ylykda-a%C3%BDdylan%20tost",
      "content": "<h1 class=\"poem_title\">\n      Myhmançylykda aýdylan tost\n    </h1> <div class=\"poem_body\"><p>Entek sadalykdan zyýan çeken ýok,</p><p>Sada bolsun ogulyňyz, gyzyňyz.</p><p>Geçsin ýazlaryňyz hereket bilen,</p><p>Bereketli gelsin tylla güýzüňiz.</p><p><br></p><p>Törüňizde hemişelik guralan</p><p>Ýumşak sallançagyň ýatmasyn bady.</p><p>Saçagňyzda çörek, duz haltada duz,</p><p>Sönmesin ojakda ojaryň ody.</p><p><br></p><p>Duluňyzdan gelin baksyn Aý bolup,</p><p>Tüýnügňizden gelin bolup Aý baksyn.</p><p>Ýaman niýet bilen işikden giren —</p><p>Ýagşy niýet bilen işikden çyksyn.</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Märeke",
      "url": "m%C3%A4reke",
      "content": "<h1 class=\"poem_title\">\n      Märeke\n    </h1> <div class=\"poem_body\"><p>Öz işine gümra gadym giň jahan</p><p>Käte gam getirer, käte hemaýat.</p><p>Çirkin-çirkin aglanynda gyzjagaz,</p><p>«Öýkeni giňär!» diýp, güldi jemagat.</p><p><br></p><p>Ýigrimi gyş geçdi, ýigrimi bahar.</p><p>Şo gyz kämil çykyp, toýa şaýlandy.</p><p>Şonda ol gözeliň ikinji sapar</p><p>Owadan gözlerne duman aýlandy.</p><p><br></p><p>«Aýu, tula, begenjiňe aglaýaň?»</p><p>Diýip, ýomak atyşdylar gelinler.</p><p>Entek nämäň-nämedigini aňmaýan</p><p>Gyzlaň ýylgyrşyny gizledi ýeňler.</p><p><br></p><p>Soň ýene aý ötdi. Ötdi köp bahar.</p><p>Kim gam çekdi, kim keýpini çaglady.</p><p>Şonda şol gözelmiz üçünji sapar,</p><p>Soňky sapar için tutup aglady.</p><p><br></p><p>Indi ahmyr ýokdy, gözýaşam ýokdy</p><p>Söýgi, umyt ýer tapmadyk synada.</p><p>Diýdi il ýene-de juda sogduryp:</p><p>«Maşgalada öýke-de bor, kine-de!»</p><p><br></p><p>Paşmadyk umytlaň gizläp ahyny,</p><p>Şatlykdan üç gezek aglaýan barmy?</p><p>Sen aýt, märeke, aýt, ahyry,</p><p>Saňa biperwaýlyk, endikmi, kärmi?</p><p><br></p><p>Neçün ýagşylyga ýorýaň agyny?</p><p>Seniň üçin hemmeje zat gül ýaly.</p><p>Gözýaş bilen egsip ýürek dagyny</p><p>Aglanlaryň oňatmyka ykbaly?</p><p><br></p><p>Hemme kişi bagtly güni aglanok,</p><p>Adam diýen gülenogam hesretden.</p><p>Eý, märeke, hiç düşünip bilemok.</p><p>Mähirlimiň?</p><p>Gaharlymyň?</p><p>Näme sen?</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Nobatlar",
      "url": "nobatlar",
      "content": "<h1 class=\"poem_title\">\n      Nobatlar\n    </h1> <div class=\"poem_body\"><p>Adamlaryň barha eli giňeýär,</p><p>Güle öwürensoň eziz mekany.</p><p>Ine, iki dükan otyr ýanaşyk,</p><p>Biri çörek, birem gazet dükany.</p><p><br></p><p>Çörek dükanynda otyr satyjy,</p><p>Pallanda ýyldyrap gidýär dişleri.</p><p>Ol ýigidiň eli boşurak öýdýän</p><p>Ýogsa beýle daralmazdy saçlary.</p><p><br></p><p>Gapdaldaky dükan — neneňsi görnüş!</p><p>Onuň nobatynyň döreden ýoly —</p><p>Uruş ýyllarynda çörek dükannyň</p><p>Hiç yzy üzülmez nobaty ýaly.</p><p><br></p><p>Sabyrly garaşýar gezegne her kim, —</p><p>Işçi, okuwçylar, çalaran başlar.</p><p>Biz käte bu bagty görmän geçýäris,</p><p>Bu zat juda oňat ahyr, ýoldaşlar!</p><p><br></p><p>Ertirlik naharyn ýanyna alan</p><p>Gazet nobatynda çekip «ezýeti»,</p><p>Ahyr ýol ugrunda büdräp, çakyşyp,</p><p>Buterbrod bilen okýar gazeti.</p><p><br></p><p>Adamlar birhili beýgelen ýaly!</p><p>Olar halal gazandylar bu bagty</p><p>Bireýýäm gutardy çörek nobaty,</p><p>Gün-günden uzaýar gazet nobaty.</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Näçe meýlis, näçe ýasda bolundy...",
      "url": "n%C3%A4%C3%A7e-me%C3%BDlis,%20n%C3%A4%C3%A7e%20%C3%BDasda%20bolundy...",
      "content": "<h1 class=\"poem_title\">\n      Näçe meýlis, näçe ýasda bolundy...\n    </h1> <div class=\"poem_body\"><p>Näçe meýlis, näçe ýasda bolundy,</p><p>Salamlar berildi, salam alyndy.</p><p><br></p><p>Hemra bolup bereketli saçaga,</p><p>Dost diýmedim her bir tanyşlyk açana.</p><p><br></p><p>Ýöne şolaň baryn gamly halatym,</p><p>Syladym men, hormat etdim, haladym.</p><p><br></p><p>Dost bolmaz meýlisde oturanyňdan,</p><p>Toý güni hemmeler oňat görülýär.</p><p><br></p><p>Ýöne ýakynyňa getireniňden,</p><p>Kä adamlar daşdan oňat görünýär.</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Onarsaň bar zady oňatlyga ýor...",
      "url": "onarsa%C5%88-bar%20zady%20o%C5%88atlyga%20%C3%BDor...",
      "content": "<h1 class=\"poem_title\">\n      Onarsaň bar zady oňatlyga ýor...\n    </h1> <div class=\"poem_body\"><p>Onarsaň</p><p>bar zady oňatlyga ýor,</p><p>Belki-de, ýorgudyň ýerine düşer.</p><p>Ikibaşdan, gündogarda gün dogar,</p><p>Ikibaşdan, günbatarda gün ýaşar.</p><p><br></p><p>Ikibaşdan, ýigreniler, söýüler</p><p>Kimse ýere gider, kim dörär ýerden.</p><p>Ikibaşdan, biziň köne duýgular,</p><p>Köne ýaralar dek açylar birden.</p><p><br></p><p>Köne duýgularmyz şatlyk mysaly,</p><p>Bir ajap säherde gül bolup dogar.</p><p>Oňarsaň oňat tut köňülde päli,</p><p>Oňarsaň bar zady oňatlyga ýor.</p><p><br></p><p>Ýaramaz düýş görüp, ýörme dumanda.</p><p>Ýaramazlyk bolmasa seň küýüňde,</p><p>Hanha, ýyldyz süýndi gitdi asmanda,</p><p>Çaga dogdy goňşymyzyň öýünde.</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Orak",
      "url": "orak",
      "content": "<h1 class=\"poem_title\">\n      Orak\n    </h1> <div class=\"poem_body\"><p>Iňrik garaldy-da, ýyldyzlar ýandy,</p><p>Hemme zat parahat dem alýar indi.</p><p><br></p><p>Gündiz bugdaý orlup, joş uran ýer hem,</p><p>Gara şalyn egne atypdyr bu dem.</p><p><br></p><p>Gijeler ne gözel söýgüli maýda,</p><p>Gökde egri orak mysaly Aý-da</p><p><br></p><p>Bugdaý orlan ýere hyrydar bakýar,</p><p>Hem ol gussa bilen şeýle ah çekýär:</p><p><br></p><p>«Düşsedim boşlukdan, ah, şol ýere men,</p><p>Orardym bugdaýy tä daňdana çen»</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Oýnadyp ýeserje gara gözleriň...",
      "url": "o%C3%BDnadyp-%C3%BDeserje%20gara%20g%C3%B6zleri%C5%88...",
      "content": "<h1 class=\"poem_title\">\n      Oýnadyp ýeserje gara gözleriň...\n    </h1> <div class=\"poem_body\"><p><em>Iş üstünde tragiki ýagdaýda </em></p><p><em>aradan çykan dostum, </em></p><p><em>atdaşym Gurbannazar Nepesowa. </em></p><p><br></p><p>Oýnadyp ýeserje gara gözleriň</p><p>Meň ýanyma geleniňde her gezek,</p><p>Ýazyp oturanmy görüp, diýerdiň:</p><p>«Men azar bermäýin, işlemek gerek!»</p><p><br></p><p>Ol gezegem şeýdip, çykdyň-da gitdiň,</p><p>Birküç sany wäşi sözüňi oklap.</p><p>Indem uzaklarda ümsüm ýatyrsyň,</p><p>Bütindünýä Ümsümligin gujaklap.</p><p><br></p><p>Eýýäm şu gün ýitiglerňi sanasaň,</p><p>Otuz ýaş asyr deý uzak görünýä.</p><p>Paýhaslanýas, hyjuwlarmyz köşeşýär.</p><p>Biz ýitirip düşünýäris bu dünýä.</p><p><br></p><p>Seniň baryp ýeten uzak ülkäňe</p><p>Otlular gatnanok, maşyn baranok.</p><p>Bu gün sen barada goşgy ýazýaryn,</p><p>Senem gelip, maňa azar bereňok.</p><p><br></p><p>Bu gün iňrik çöküp dagyň üstüne,</p><p>Gije göge seçeninde pişmesin,</p><p>Sen-ä gelip maňa azar bersediň,</p><p>Menem şu goşgyny ýazman geçsedim.</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Paralleller kesişmeýär hiç haçan...",
      "url": "paralleller-kesi%C5%9Fme%C3%BD%C3%A4r%20hi%C3%A7%20ha%C3%A7an...",
      "content": "<h1 class=\"poem_title\">\n      Paralleller kesişmeýär hiç haçan...\n    </h1> <div class=\"poem_body\"><p>Seniň ne dostuň bar, ne duşmanyň bar,</p><p>Sen elmydam çetde, elmydam ümsüm.</p><p><br></p><p>Sende ne gahar bar, ne-de mähir bar,</p><p>Sen salgymmy? Sen kölgemi?</p><p>\t\t\t\t\tSen kimsiň?</p><p><br></p><p>Seniň ne ajyň bar, ne-de süýjiň bar,</p><p>Il derdine ne agladyň, ne güldüň.</p><p>Öz külbäňe daşap bilenňi daşap,</p><p>Ýene bu dünýäden nägile bolduň.</p><p><br></p><p>Sen durmuşy syçan kimin gemirdiň,</p><p>Seretdiň köpräk, arzan alarňa.</p><p>Siňdirdiň öz ruhuň bar boşlugyny,</p><p>Şikaýatlaryňa,</p><p>Arzalaryňa.</p><p><br></p><p>Il Fronta soňky nanyn emlände,</p><p>Ýowuz günler düşeninde başyna,</p><p>Sen beýikden beýik sütün dikeldip,</p><p>Tikenek sim aýlap çykdyň daşyňa.</p><p><br></p><p>Biz</p><p>\tsoňky pillämiz güýjümiz jemläp,</p><p>Jepa çekip örboýmuza galypdyk.</p><p>Ahmyr bilen: “Bu durmuşy ýene bir</p><p>Kerpiç beýgeldäýsek” diýip ölüpdik.</p><p><br></p><p>Sen biz bilen bir köçeden ýöreýäň,</p><p>Göräýmäge,</p><p>\t\týollarymyz bir ýaly.</p><p>Emma syn edäýseň içginden-içgin:</p><p>Sen bir başga</p><p>Biz bir başga dunýäli.</p><p><br></p><p>Ýok!</p><p>\tSen günüň ýüzündäki menek sen,</p><p>Bu gün sen perdäňi açýaň aç-açan;</p><p>Seniň ýoluň</p><p>\t\týolumyza parallel!</p><p>Paralleller kesişmeýär hiç haçan!</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Razy",
      "url": "razy",
      "content": "<h1 class=\"poem_title\">\n      Razy\n    </h1> <div class=\"poem_body\"><p>Ynsana bagt üçin nämeler gerek?</p><p>At gerek, ýol gerek hoş hyýal bilen.</p><p>Her goşgymda kämil bolmana derek,</p><p>Onuň barha kyn düşýänne razy men.</p><p><br></p><p>Razy — çynym bilen sadany söýýän,</p><p>Razy — halal saçagymda çöregim.</p><p>Razy — çalarypdyr saçlarym eýýäm,</p><p>Razy — hernä üýtgemändir ýüregim.</p><p><br></p><p>Razy — günler ýüpek sowsana döndi,</p><p>Razy — ýüregimde özgäň agysy.</p><p>Razy — «Mydam Güneş bolsun-a» doldy,</p><p>Asman bilen şu zeminiň arasy.</p><p><br></p><p>Razy — köp büdredim çaga mysaly,</p><p>Ýalňyşdym, ökündim ilkibadalar.</p><p>Şonda gökden inen perişde ýaly</p><p>Duşdy maňa oňat-oňat adamlar.</p><p><br></p><p>Razy — köçelerim, ýüregim ýagty,</p><p>Razy — kükregimde diňenok owaz.</p><p>Berdi maňa bir ömürlik bu bagty</p><p>Geçip barýan ýaşlyk, geçip barýan ýaz.</p><p><br></p><p>Razy — joşdum topragymyň toýunda,</p><p>Duzuny syladym, sowuşdym ýasyn.</p><p>Eziz maňa şu topragyň goýnunda</p><p>Wysal bolan hem bolmadyk yhlasym.</p><p><br></p><p>Gerekli pursatym indim äleme,</p><p>Begendim, söýüldim, çekdim men zary.</p><p>Ine, şu zatlaryň meniň täleýme</p><p>Miýesser edenne müňde bir razy.</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Rus halk aýdymyna öýkünme",
      "url": "rus-halk%20a%C3%BDdymyna%20%C3%B6%C3%BDk%C3%BCnme",
      "content": "<h1 class=\"poem_title\">\n      Rus halk aýdymyna öýkünme\n    </h1> <div class=\"poem_body\"><p>— Synym düşdi saňa, oglan,</p><p>Derdiňe derman bolaýyn.</p><p>Äkit oglan, äkit meni,</p><p>Wepaly aýal bolaýyn.</p><p><br></p><p>— Äkiderdim, näzenin gyz,</p><p>Ýöne diňle beýanymy:</p><p>Ýedi ýyldyr bagry girýan,</p><p>Gözi ýolda aýalymyň.</p><p><br></p><p>— Synym düşdi saňa, oglan,</p><p>Suwsaňda derýa bolaýyn.</p><p>Äkit, oglan, äkit meni,</p><p>Jana-jan uýaň bolaýyn.</p><p><br></p><p>— Äkiderdim, näzenin gyz,</p><p>Ýurdumda çaýkanýa derýam.</p><p>Ýedi ýyldyr bagry girýan,</p><p>Gözi ýolda ýalňyz uýam.</p><p><br></p><p>— Synym düşdi saňa, oglan,</p><p>Sensiz sargaryp-solaýyn.</p><p>Äkit, oglan, äkit meni,</p><p>Gapyňda gyrnak bolaýyn.</p><p><br></p><p>— Aýaklary misli gazal,</p><p>Bedewimiň gözi ýolda,</p><p>Sowul ýoldan, näzli gözel,</p><p>Gyrnak söýülmez biz ilde.</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Sag bol, durmuş...",
      "url": "sag-bol,%20durmu%C5%9F...",
      "content": "<h1 class=\"poem_title\">\n      Sag bol, durmuş...\n    </h1> <div class=\"poem_body\"><p>Sag bol, durmuş!</p><p>Sag bol bereniň üçin.</p><p>Şükür, saçagymda kemenok çörek.</p><p>Ýöne adam</p><p>Çörek bilen, adam däl,</p><p>Oňa başga-da kän,</p><p>Kän zatlar gerek.</p><p><br></p><p>Sag bol, durmuş!</p><p>Sag bol bereniň üçin,</p><p>Ýagyşlaryň üçin, garlaryň üçin.</p><p>Ýöne ýagyş, gara juda höwrügip,</p><p>Adamyň hasratdan ölmegi mümkin.</p><p><br></p><p>Sag bol durmuş!</p><p>Sag bol bereniň üçin.</p><p>Il deňinde ýar ýerinde ýar berdiň</p><p>Ýöne ýaryň saçyn ýassyk edinip</p><p>Ýatmak gylygyna syganok merdiň.</p><p><br></p><p>Dahana söz berdiň waspyň diýere,</p><p>Dost berdiň şol dosta mynasyp saýyp.</p><p>Dost kyn günüň gerek.</p><p>Duşmanam berdiň</p><p>Şat günümde aglap biljek ajaýyp.</p><p><br></p><p>Saglyk berdiň, duýgy berdiň köňlüme,</p><p>Dözdüň meni gyşyň aňzak ýeline.</p><p>Şu zatlaryň aşagyndan çyk diýip,</p><p>Iň soňunda galam berdiň elime.</p><p><br></p><p>Bu baglaryň göni,</p><p>\t\t\tegri hatary,</p><p>Gülleriň, günleriň müň hili reňki,</p><p>Adamlaryň sary aýralyklary,</p><p>Elwan duşuşygy — bary meniňki.</p><p><br></p><p>Gije-gündiz galamymy oýnatdym,</p><p>Habar sorap gülden, ýagyşdan, guşdan.</p><p>Aşagyndan çykar ýaly däl eken,</p><p>Kän zat alan ekenim men durmuşdan.</p><p><br></p><p>Ýöne neçün</p><p>Mende kinäň bar ýaly,</p><p>Berenlerňi alýaň ýuwaş-ýuwaşdan?</p><p>Ýa-da onuň bolmalysy şeýlemi?</p><p>Eýýäm aýra düşdüm niçe deň-duşdan.</p><p><br></p><p>Atyň eýerinde tans oýnaýyn,</p><p>Ýolbars deý böwseýin oduň halkasyn,</p><p>Köp zat berdim diýip gynama meni,</p><p>Berenleriň üçin taňryýalkasyn.</p><p><br></p><p>Pursat ber, howlukma,</p><p>Gyssama meni,</p><p>Älemgoşaryňa bir gaş kakaryn.</p><p>Öňümde ak kagyz,</p><p>Elimde galam.</p><p>Menem bir gün bergilemden çykaryn!</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Sazlaşyk",
      "url": "sazla%C5%9Fyk",
      "content": "<h1 class=\"poem_title\">\n      Sazlaşyk\n    </h1> <div class=\"poem_body\"><p>Goý, ýazsynlar gussa çekýäň kän diýip,</p><p>Näme, ýürek kada garap durmaýar.</p><p>Serediň çalymtyl, beýikden-beýik</p><p>Asmany gulaçlap ötýär durnalar.</p><p><br></p><p>Güýz ýene endikli elleri bilen</p><p>Ýolupdyr şahadan ýapraklaň baryn,</p><p>Tankyt ediljegmi bilsem-de, ýene</p><p>Güýz bilen oturyp gussa çekýärin.</p><p><br></p><p>Bu gussa durlaýar, saplaýar meni,</p><p>Ähli geçenime nazar aýlaýan.</p><p>Seredip otursam, şeýle gussada</p><p>Geçen ýoluň görner eken has aýan.</p><p><br></p><p>Ýüregime ýassyk edip gussany,</p><p>Geçen hakda oňa sorag berýärin.</p><p>Her halda ýaşlygym güňläp geçipdir,</p><p>Men muňa sähelçe ökünmeýärin.</p><p><br></p><p>Günleriň şat gülküsini bölüşip,</p><p>Aglana teselli berip ýetişdim.</p><p>Aýly gije uly aýyň gaşynda</p><p>Aý jemally ýarym bilen öpüşdim.</p><p><br></p><p>Gördüm menem ýigrim bäşiň içinde:</p><p>Güýz gelýär — ýapraklar, meýdanlar solýar»</p><p>Ýöne iň beýik zat: adam durmuşyn,</p><p>Kalbyny beýgeldýän eserler galýar.</p><p><br></p><p>Häzir bolsa, bu paýhasly güýz bile.</p><p>Ýumşak gussa çekýäs, sözsüz sözleşip.</p><p>Ýaşasyn adamyň hem tebigatyň</p><p>Arasynda güňläp duran sazlaşyk!</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Sähram",
      "url": "sa%CC%88hram",
      "content": "<h1 class=\"poem_title\">\n      Sähram\n    </h1> <div class=\"poem_body\"><p>Al-elwan güllerden </p><p>Galypdyr duman. </p><p>Geçen günlerimden </p><p>Ýok mende arman. </p><p><br></p><p>Gülleriň ysyndan </p><p>Serhoş bu asman, </p><p>Sährany diýsen-e, </p><p>Elheder-aman! </p><p><br></p><p>Özümi gynadym </p><p>Boldy bir çeni. </p><p>Äkit, eý, gyr atym, </p><p>Giň sähra meni. </p><p><br></p><p>Ýaşyl şemal deýin, </p><p>Ganatly deýin, </p><p>Gideýin, gideýin, </p><p>Sähra gideýin. </p><p><br></p><p>Aýlana-aýlana, </p><p>Göwnüm açaýyn. </p><p>Ýylakly ýaýlalaň </p><p>Çalyn içeýin. </p><p><br></p><p>Giň asmanyň aýyn </p><p>Synlap bir zaman, </p><p>Gojaňy diňläýin, </p><p>Özüm gürlemän. </p><p><br></p><p>Aç gujagňy, sähram, </p><p>Goýnuň çaglydyr. </p><p>Meniň ähli baham </p><p>Saňa baglydyr. </p><p><br></p><p>Sen maňa pata ber </p><p>Perzendiň deýin, </p><p>Seniň durşuna der </p><p>Ýüzüň öpeýin. </p><p><br></p><p>Bu beýik baglaram </p><p>Başlanýar ýerden. </p><p>Bu beýik daglaram </p><p>Başlanýar ýerden. </p><p><br></p><p>Sähram! </p><p>Synmaz örküm, </p><p>Syryň aç maňa! </p><p>Ýer ber. </p><p>Menem köküm </p><p>Uraýyn saňa! </p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Tebigat\n      </div><div class=\"poem_category_item\">\n        Watan\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Sen geldiň-de, Garyp köňlüm baý etdiň...",
      "url": "sen-geldi%C5%88-de,%20garyp%20k%C3%B6%C5%88l%C3%BCm%20ba%C3%BD%20etdi%C5%88...",
      "content": "<h1 class=\"poem_title\">\n      Sen geldiň-de, Garyp köňlüm baý etdiň...\n    </h1> <div class=\"poem_body\"><p>Sen geldiň-de,</p><p>Garyp köňlüm baý etdiň.</p><p>Ýöne,</p><p>Nämüçindir,</p><p>Ynjalygym ýok.</p><p>Sen maňa bagt berdiň örän ullakan,</p><p>Ony nädip gorajagmy bilemok.</p><p><br></p><p>Ýöne</p><p>Säher-säher bagtymy öpüp,</p><p>Görýän öz-özümi seniň gözüňde.</p><p>Herhal, ýolda ýatan daş däl ekenim,</p><p>Artyk däl ekenim ýeriň ýüzünde.</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Söýgi\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Sen hakda oýlara batanymda, gel...",
      "url": "sen-hakda%20o%C3%BDlara%20batanymda,%20gel...",
      "content": "<h1 class=\"poem_title\">\n      Sen hakda oýlara batanymda, gel...\n    </h1> <div class=\"poem_body\"><p>Sen hakda oýlara batanymda, gel!</p><p>Çöl egne gök donun atanynda, gel!</p><p>Ak topugňy gizläp, uzyn köýnekli</p><p>Garrylar-gurtular ýatanynda, gel!</p><p><br></p><p>Başga-başga zatlaň oýun edýärkäm,</p><p>Bir pursat ýadymdan çykanyňda, gel!</p><p>Men seni ýagyşdan, ýelden goraýyn,</p><p>Gara oý-pikirleň süteminde, gel!</p><p><br></p><p>Şadyýan bol, gam çek ýazu-gyşlarda.</p><p>Gök gürläp, ýyldyrym çakanynda, gel!</p><p>Ýöne mydam meni saňa duşuran —</p><p>Seni maňa beren Watanymda, gel!</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Söýgi\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Sen örtenme aýralykdan, ezizim",
      "url": "sen-%C3%B6rtenme%20a%C3%BDralykdan,%20ezizim",
      "content": "<h1 class=\"poem_title\">\n      Sen örtenme aýralykdan, ezizim\n    </h1> <div class=\"poem_body\"><p>Sen örtenme aýralykdan, ezizim</p><p>Bilýäň ahyr gylygyny kärimiň.</p><p>«Şol gidişi, köwlenmeýär öýüne,»</p><p>Diýip, alyp durma öýüň tärimin.</p><p><br></p><p>Men ýetmän ölmerin seniň ýanyňa,</p><p>Bararyn ajalyň syrtmagyn kertip.</p><p>Senden näçe menzil daşlaşan bolsam</p><p>Şonça-da seň bilen ýaşaryn artyk</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Söýgi\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Seni söýdüm...",
      "url": "seni-so%CC%88y%CC%81du%CC%88m...",
      "content": "<h1 class=\"poem_title\">\n      Seni söýdüm...\n    </h1> <div class=\"poem_body\"><p>Seni söýdüm. Söýüp bir gez beýgeldim. </p><p>Seni söýdüm. Has giňedi bu dünýäm. </p><p>Öz ýeňles gylygma gazaply boldum. </p><p>Öz durmuş ornuma indi düşünýän. </p><p><br></p><p>Adamlara has ynamly garadym </p><p>Ýeňiş bilen tamam boldy gözlegim. </p><p>Kyn pursatym medet berdi kalbyma, </p><p>Jadyly däl — seniň ynsan gözleriň, </p><p><br></p><p>«Kim men?» Jogap tapman şu günlere çen, </p><p>Seni söýüp, kimdigimi bildim men,</p><p>Ýeňil gopdum başyňdaky öýme dek, </p><p>Diýdim: «Ejiz bu dünýäde söýmedik!» </p><p><br></p><p>Seni söýüp, göz ýetirdim bir zada: </p><p>Kynçylyk ýok,</p><p>Ejizlik bar dünýäde. </p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Söýgi\n      </div><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Seniň adyňda",
      "url": "seni%C5%88-ady%C5%88da",
      "content": "<h1 class=\"poem_title\">\n      Seniň adyňda\n    </h1> <div class=\"poem_body\"><p>Dünýäň bar derýasy seniň adyňda,</p><p>Iňrigi, şapagy, ýagyşy, gary,</p><p>Meniň yhlas eden zatlarmyň bary —</p><p>Seniň adyňda,</p><p>Seniň adyňda.</p><p><br></p><p>Ýüzüni öpenim,</p><p>Tohum sepenim,</p><p>Bu dünýede ýitirenim, tapanym,</p><p>Topragym!</p><p>Gam-gussam seniň adyňda.</p><p><br></p><p>Sen bolmasaň, oňat bordy dogmanym,</p><p>Sen bolaňsoň, bu giň dünýä sygmanym,</p><p>Tylla gyryndysy edip ýygnanym</p><p>Namysym, mertebäm —</p><p>Seniň adyňda.</p><p><br></p><p>Seniň päk adyňda görki bu dünýäň,</p><p>Ylaýym sarsmasyn örki bu dünýäň.</p><p>Dünýäniň mukaddes ähli zadyny</p><p>Jemländen soň,</p><p>Seň ajaýyp adyňy</p><p>Bir ullakan wysal,</p><p>Uly ynam dek,</p><p>Doga kimin gaýtalaýan her gezek.</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div><div class=\"poem_category_item\">\n        Watan\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Serpaý",
      "url": "serpa%C3%BD",
      "content": "<h1 class=\"poem_title\">\n      Serpaý\n    </h1> <div class=\"poem_body\"><p>Söýüň meni — ýürek söýgi küýseýär,</p><p>Şeýle bir küýseýär — ýok çaky-çeni.</p><p>Ýekeje adama ýeterlik söýgi</p><p>Bilen</p><p>       bir pursatlyk söýüň siz meni.</p><p><br></p><p>Maňa kän zat,</p><p>Uly bir zat gerek däl,</p><p>Eliňizi ýüregňize goýuň siz:</p><p>Size söýgi bilen ýüzlenýän günlem</p><p>Sözlerimi kesä çekmän söýüň siz.</p><p><br></p><p>Söýüň meni — ähli erki hem durky</p><p>Bilen size tarap ýollar çekeni.</p><p>Ýeke özüň söýüp ýörseň elmydam</p><p>Birazajyk agyr düşjek ekeni.</p><p><br></p><p>Söýüň meni siziň sadyk guluňyz,</p><p>Soňra menden size galar şeýle paý,</p><p>Men size bahasyz serpaý ederin —</p><p>Şalaryň elinden gelmejek serpaý.</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Söýgi\n      </div><div class=\"poem_category_item\">\n        Durmuş\n      </div></div> <div class=\"poem_notes\">Iň soňky ýazan goşgusy</div> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Sonet",
      "url": "sonet",
      "content": "<h1 class=\"poem_title\">\n      Sonet\n    </h1> <div class=\"poem_body\"><p>Deňiz gözýaş dökýär, deňiz aglaýar,</p><p>Üç gündür deňiziň hiç karary ýok</p><p>Deňiz aýralyga bagryn daglaýar,</p><p>Ol Aý ýaryn bagra basyp bilenok...</p><p><br></p><p>Üç gündür asmany çal bulut büräp</p><p>Deňziň bu halyna gülüp gözleýär</p><p>Üç gündür deňiziň bagryn paralap,</p><p>Onuň gözel Aý ýaryny gizleýär.</p><p><br></p><p>Deňiz-de ah urup diýýär: «Eý, şemal,</p><p>Şu çal buldy kow-da, rehim et jana!»</p><p>Deňiziň nalyşyn eşidip şol hal</p><p>Şemal çal buludy kowýar ummana.</p><p><br></p><p>Gözel Aý asmandan deňize düşýär,</p><p>Deňiz ýaryn bagra basyp, köşeşýär.</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Tebigat\n      </div><div class=\"poem_category_item\">\n        Söýgi\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Söýgim — juwanlykda açylan gunça...",
      "url": "so%CC%88y%CC%81gim-%E2%80%94%20juwanlykda%20ac%CC%A7ylan%20gunc%CC%A7a...",
      "content": "<h1 class=\"poem_title\">\n      Söýgim — juwanlykda açylan gunça...\n    </h1> <div class=\"poem_body\"><p>Söýgim — juwanlykda açylan gunça, </p><p>Söýgim — kämillikde mäkäm diregim. </p><p>Ýalňyşyň, näz ediň,</p><p>Ýeke dilegim, </p><p>Söýmäň meniň goşgularym boýunça. </p><p><br></p><p>Söýüň säherleri täzeden açyp, </p><p>Söýüň bar ýürekden,</p><p>Söýüň wepaly.</p><p>Söýüň — </p><p>Ynsan ogly şunça ýol geçip, </p><p>Sizden öň söýüşip görmedik ýaly! </p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Söýgi\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Sygan aýaly",
      "url": "sygan-a%C3%BDaly",
      "content": "<h1 class=\"poem_title\">\n      Sygan aýaly\n    </h1> <div class=\"poem_body\"><p>Köne jygyllykda atynyp şalyn,</p><p>Diňe ile oňatlykda hyýaly,</p><p>Üýşürip daşyna jemende baryn,</p><p>Pal atýardy garry sygan aýaly.</p><p><br></p><p>Ellerimiziň aýasyna bakýardy,</p><p>Kä gaş çytyp, kä gülýärdi çylkasyz.</p><p>Kellesin silkende oýnap-bökýärdi</p><p>Ýarym aýa meňzeş gulak halkasy.</p><p><br></p><p>Gözläp tapyp kartlarynyň haçyny,</p><p>Hemmä bagt isleýär uludan-uly,</p><p>Sypap geçýär guran göwsün, saçyny</p><p>Urşuň yz ýanynyň parahat ýeli.</p><p><br></p><p>Biz hemmämiz gussaly gün gelerdik, —</p><p>Gelerdik ýanyna tukat wagtymyz.</p><p>Bary-ýogy bäş manada alardyk</p><p>Köňlümiz dirilden gymmat bagtymyz.</p><p><br></p><p>Ýurt bolsa o ýyllar gaýnap-joşýardy,</p><p>Külden hem hesretden galýardy parlap.</p><p>Kim duşanok, kim bagtyna duşýardy,</p><p>Ýeriň ähli tarapyndan soraglap.</p><p><br></p><p>Jygyllyk gyzýardy, çykýardy serden,</p><p>Her kim harydyny öwýärdi kemsiz.</p><p>Deňi-taýsyz ynam satansoň, birden</p><p>Bize gyýa-gyýa bakardy kempir.</p><p><br></p><p>Ol birden-ä otluçöpün ýakýardy,</p><p>Birdenem ynanman bagtly kartyna,</p><p>Gussa bilen aýasyna bakýardy,</p><p>Bahyllyk edýän dek beren bagtyna.</p><p><br></p><p>Haçly karty il bagtyny tapýardy,</p><p>Emma welin, öz oglundan derek ýok.</p><p>Gadymlardan gelýän bir kada bardy, —</p><p>Pal atýanyň paýyna bagt düşenok.</p><p><br></p><p>Iň elhenç, iň ajy hakykatdyr bu,</p><p>Ile ynam paýlap gije we gündiz,</p><p>Özüň paýsyz galsaň şol üleşikde,</p><p>Geljege ynanman bagtsyz hem ýalňyz.</p><p><br></p><p>Pala biz ynandyk çynymyz bile,</p><p>Ol köpbilmiş — oňa bar zat aýandy</p><p>...Asfalty süpürip köýnegi bile</p><p>Barýan gara şol betbagt aýaldy.</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Säher turup, syl ýüzüňe çagaňy...",
      "url": "s%C3%A4her-turup,%20syl%20%C3%BD%C3%BCz%C3%BC%C5%88e%20%C3%A7aga%C5%88y...",
      "content": "<h1 class=\"poem_title\">\n      Säher turup, syl ýüzüňe çagaňy...\n    </h1> <div class=\"poem_body\"><p>Säher turup, syl ýüzüňe çagaňy,</p><p>Päkligiňde bolup bilseň şonça bol.</p><p>Sen sanama gara saçyň agyny,</p><p>Sen sag-aman öreniňe monça bol.</p><p><br></p><p>Biz hemmämiz şatlyk üçin doguldyk,</p><p>Şoň üçinem geçdik, ine, şunça ýol.</p><p>Şat günleriň köp bolmanna gynanma,</p><p>Şat günleriň bolanyna monça bol.</p><p><br></p><p>Goňşyňy gozgama, göçmesin goňşyň,</p><p>Goý, öçmesin sen ölçerme oduny.</p><p>Aýaklaryň ätjek ädimin äder,</p><p>Göreçleriň görer görjek zadyny.</p><p><br></p><p>Säher turup, syl ýüzüňe dünýäni,</p><p>Giňligiňde bolup bilseň şonça bol.</p><p>Bu dünýäňe mahsus ähli zatlaryň</p><p>Senden sowlup geçmeýänne monça bol.</p><p><br></p><p>Erbet bor bu baglar geçse deňiňden,</p><p>Bu ýagyşlar seniň üçin ýagmasa.</p><p>Bagy ikiýana bulanda tupan,</p><p>Zerur çygy gül ýüzüňe degmese.</p><p><br></p><p>Gykuwlaşyp geçip gitse deňiňden,</p><p>Durnalaryň ýyllar kimin hatary.</p><p>Seni gozgamasa beýik ýaşaýşyň,</p><p>Çözülen hem çözülmeli mataly.</p><p><br></p><p>Şoň üçinem syl ýüzüňe dünýäni,</p><p>Özüň hakda, goňşyň hakda pikir et,</p><p>Bu dünýäňe mahsus ähli zatlaryň</p><p>Senden sowlup geçmeýänne şükür et.</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Söwütli",
      "url": "s%C3%B6w%C3%BCtli",
      "content": "<h1 class=\"poem_title\">\n      Söwütli\n    </h1> <div class=\"poem_body\"><p>Söwütli,</p><p>Söwütli,</p><p>Eziz diýarym,</p><p>In oňat zatlaryň undulşy ýaly.</p><p>Senden aýra düşüp on bäş ýyl ýarym</p><p>Ahyry üstüňden saldym men ýoly.</p><p><br></p><p>Nirde o ýyllaryň egri ýollary,</p><p>Jaýlar, baglar bary sumat bolupdyr.</p><p>Diňe bir topbajyk söwüt baglary</p><p>Hem mähriban degirmeni galypdyr.</p><p><br></p><p>Çagalaň unudan enesi ýaly,</p><p>Söwütliniň söwütleri giç-ertir:</p><p>«Haçan geler, gaýdyp geler balalam»</p><p>Diýip, ýollaryna seredip otyr.</p><p><br></p><p>Bagyşla, Söwütli! Adyňa gurban!</p><p>Eziz maňa söwütleriň ýapragy.</p><p>Ata-babalarmyň namysyn gorap,</p><p>Ata-babalarmyň ýatan topragy.</p><p><br></p><p>Ne kine bar, ne ahmyr bar göwnüňde</p><p>Çäjiňi harpykdan saýlap otyrsyň.</p><p>Ýalňyz galan garyp ene mysaly,</p><p>Köne degirmeniň aýlap otyrsyň.</p><p><br></p><p><br></p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Watan\n      </div><div class=\"poem_category_item\">\n        Tebigat\n      </div><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Söz",
      "url": "s%C3%B6z",
      "content": "<h1 class=\"poem_title\">\n      Söz\n    </h1> <div class=\"poem_body\"><p>Sözüň agramyny ölçemez tonna,</p><p>Ölçemez güýjüni milýon kilowat.</p><p>Söz — ýalaňaç pikre gyrmyzy dondur.</p><p>Söz bar — kime şapbat,</p><p>Söz bar — kime bagt.</p><p><br></p><p>Dünýede iň beýik şypa şolaňky,</p><p>Şatlygmyzy siňdirýäris şolara.</p><p>Dünýede iň beýik jepa şolaňky,</p><p>Hasratymyz siňdirýäris şolara.</p><p><br></p><p>Söz — bu gazap bilen çakan ýyldyrym.</p><p>Söz — bu gyz näzidir, dürleň-dürüdir.</p><p>Başarmasaň — ol öçügsi ýyldyzyň,</p><p>Başarsaňam — lowlap duran Günüňdir.</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Söýüň çagaňyzy",
      "url": "s%C3%B6%C3%BD%C3%BC%C5%88-%C3%A7aga%C5%88yzy",
      "content": "<h1 class=\"poem_title\">\n      Söýüň çagaňyzy\n    </h1> <div class=\"poem_body\"><p>Söýüň çagaňyzy!</p><p>\t\t\tSöýmekden armaň.</p><p>Säherler oýanyp öpüň bir salym,</p><p>Eline tutduryp ullakan alma,</p><p>Pata berip, uzak ýollara salyň!</p><p><br></p><p>Gorkmaň! Olar näçe daşa gitse-de,</p><p>Gelerler,</p><p>Eşitse çagyrýanňyzy.</p><p>Bir dilegim:</p><p>\t\tşatlyk bilen gussada</p><p>Oňatlyga ündäň çagalarňyzy!</p><p><br></p><p>Utanmaň!</p><p>Gizlemäň ýüzleriňizi,</p><p>Dymmaklygy,</p><p>\t\týygralygy owradyň!</p><p>Öz aýdyp bilmedik sözleriňizi,</p><p>Çagaňyza aýtmaklygy öwrediň!</p><p><br></p><p>Ýogsa käte bilýärisem öňünden,</p><p>Emma «Äý» diýýäs-de, dymýas-da gidýäs:</p><p>Ilki dymyp,</p><p>\t\tgeçip onuň deňinden,</p><p>Soň</p><p>\ttankyt edere adam döredýäs.</p><p><br></p><p>Bu islegmiz däl, perwaýsyzlyk bu,</p><p>Islämzok adamyň peselenini.</p><p>Ýöne ownuk işde unudaýýarys</p><p>Döwrüň</p><p>\t\tiň agyrly meselelerni.</p><p><br></p><p>Synlaň çagaňyzy: işe gümramy,</p><p>Ýa-da onuň edýän işi galatmy,</p><p>Her haýsy bolsa-da, dymmaň adamlar,</p><p>Siz</p><p>\töz söýgiňizde boluň gazaply.</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Söýgi\n      </div><div class=\"poem_category_item\">\n        Durmuş\n      </div><div class=\"poem_category_item\">\n        Çaga\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Şadyýan gün",
      "url": "s%CC%A7adyy%CC%81an-gu%CC%88n",
      "content": "<h1 class=\"poem_title\">\n      Şadyýan gün\n    </h1> <div class=\"poem_body\"><p>Aý ýöne,</p><p>Keýpine hoş salam ýollaýan Güne, </p><p>Keýpine aýdym aýdýaryn,</p><p>Tanyşlyk üçin däl —</p><p>Gyzlara duşsam,</p><p>— Salam keýgim — diýip geçýän keýpine. </p><p><br></p><p>Garagol çagany guş deý göterip, </p><p>Mündürýärin sazdan doly kelläme </p><p>Suwa daş zyňýaryn bökýär, oýnaýar </p><p>Ýeri, şol suwa daş zyňamda näme. </p><p><br></p><p>Dükanlaryň witrinasy enaýy, </p><p>Dükana dykylyp girýärin, ine, </p><p>Soraýaryn onuň-munuň bahasyn. </p><p>Satyn almakçy däl, </p><p>Ýöne keýpine. </p><p><br></p><p>Guşlaram baglarda jagylda-jugul, </p><p>Ýollarda baglaram guşlary bilen, </p><p>Bu täsin gün ýaýnap otyr enaýy, </p><p>Keýpine, </p><p>Keýpine, </p><p>Ýöne keýpine. </p><p><br></p><p>Çaga ýaly bu arassa asmana </p><p>Kelläm degip,</p><p>Owaz edýär keýp bile.</p><p>Onsoň neneň Saturnyň halkasyn </p><p>Şlýapa dek geýmejek sen keýpine. </p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Şanyňa ýazylan liriki setirler",
      "url": "s%CC%A7anyn%CC%8Ca-y%CC%81azylan%20liriki%20setirler",
      "content": "<h1 class=\"poem_title\">\n      Şanyňa ýazylan liriki setirler\n    </h1> <div class=\"poem_body\"><p>I </p><p>Sen erkin bol!</p><p>Säher-saher saçyň ýaý!</p><p>Sen şat bolsaň, gözüňden nur saçylýar. </p><p>Aç sen oňat kitaplaryň sahabyn</p><p>Bil ýagşylyk, ýamanlygyň hasabyn. </p><p>Edepsiz sözüme öýkele sen, ýar,</p><p>(Käte size öýkelemek ýaraşýar). </p><p><br></p><p>Sen erkin bol!</p><p>Pikriň, duýgyň, ezýetiň,</p><p>Ýokarda ýyldyzyň, ýerde gözýetim.</p><p> </p><p>Hemmesi diňe bir özüňki bolsun, </p><p>Diňe bir, diňe bir özüňki bolsun. </p><p>Sen erkin bol,</p><p>Soňky günüňe çenli, </p><p>Isle ýigren, isle-de söý geçenňi. </p><p>Çüňki birdir asman</p><p>Milliarddyr asman</p><p>Çüňki erkli güni bagtlydyr ynsan. </p><p>Sen erkin bol, </p><p>Bir gün ýaşama şowsuz!</p><p>(Hudaýam bar bolsa, seni ýalkasyn) </p><p>Ýöne mydam inçe biliňde bolsun, </p><p>Meniň gollarymyň mäkäm halkasy. </p><p><br></p><p>II </p><p>Bu zatlary oňarýarsyň neneňsi? </p><p>Ýogsa pikriň şeýle bolmakda-da däl. </p><p>Jaýa girseň, jaýyň içi birgeňsi, </p><p>Çyksaň, oňat dünýä, dünýä däl hyýal. </p><p>Täsin sesiň, gunça meňzeş sözleriň, </p><p>Seniň näzikligiň çäksiz göwrümi, </p><p>Sürme çalynmadyk tämiz gözleriň, </p><p>Mar saçlaryň nagyş kimin örümi! — </p><p>Sen pikir edeňok bular barada,</p><p>Bular öz-özünden bolýar-da gidýär. </p><p>Ýasama ýüz, ýasama söz arada. </p><p><br></p><p>Gezemsoň bilýärin gadryňy, dildar! </p><p>Men seniň sarpaňy saklaýan gaty </p><p>Oň üçin ýigitler gyýa bakmasyn, </p><p>Näziklik ýönekeý bolan pursaty — </p><p>Hudaý saklasyn! </p><p>Özümden soraýan: «Neçün, nämüçin </p><p>Sözlemeli dälmiş ýürek joşundan»</p><p>...Men şindem duýgymy açardym weli, </p><p>Gorkýan duşmadyklaň gözde ýaşyndan... </p><p><br></p><p>III </p><p>Sen otyrkaň, gaşym çytsam eger-de, </p><p>Sada ýaman sözler diýsem käýarym, </p><p>Sen umytdan gaçyp, galmagyn derde, </p><p>Men juda söýýärin, juda söýýärin. </p><p><br></p><p>Wokzal diňe duşuşyklaň ýeri däl, </p><p>Wokzal adamlaryň aýralyk ýeri. </p><p>Giderin</p><p>Hem uzak aralyklardan, </p><p>Aýralykdan seni ýeňip gelerin. </p><p>Iňrik ýere çöküp, ýakylsa çyra, </p><p>Saçyň sypamaga degmese elim </p><p>Seniň özüň düşünmeli ahyry, </p><p>Meniň başga yşga düşenmi, gülüm! </p><p><br></p><p>Ýürekde aýdym kän.</p><p>Elde az olar,</p><p>Aýdymym ýok il ýüzüne tutarlyk. </p><p>Seni unudýaryn.</p><p>Öwürme ýüzüň.</p><p>Düşünýärin — şunuň özem ýeterlik, </p><p>Ykbalyňa aglama sen gijeler.</p><p>Şol yşkym baglapdyr sypabilemok. </p><p>Gülüm düşülen ýol agyrdyr agyr, </p><p>Indem ondan asyl-asyl dönme ýok. </p><p><br></p><p>Dönme ýok şol yşkyň keçjallygyndan </p><p>Oň ýürege berýän melamatyndan, </p><p>Iňňe bolup bagra batan sözlerin </p><p>Dünýä çykyp eşek keramatyndan. </p><p>Gabanjaňlyk etme asyl yşkyma, </p><p>Senem sakla şol yşkymyň sarpasyn. </p><p><br></p><p>Çagamyň saçyny sypalan elleň </p><p>Gelip meniň saçlarymy sypasyn. </p><p>Häzir bolsa gije çene barypdyr, </p><p>Ownuk aladalaň unudyp baryn. </p><p>Meniň gaýragoýulmasyz işim bar, </p><p>Sen ýatyber, özüm seni oýaryn. </p><p><br></p><p>IV </p><p>Saňa goşgularmy okap berýärin, </p><p>Sen diýýäň nazarňy dikip nazara! </p><p>«Ýeri, nämä gerek şu zatlaň bary, </p><p>Başga zat kän ahyr ýazyp-bozara». </p><p>Söýgi setirinden çemenlik ýygyp, </p><p>Ýazýaryn. Men diňe şo bilen diri. </p><p>Bagtly bir özüdir öýtmesin ýigit, </p><p>Şahyrlaram bagtly bolýar ahyry. </p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Söýgi\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Şöhrat",
      "url": "s%CC%A7o%CC%88hrat",
      "content": "<h1 class=\"poem_title\">\n      Şöhrat\n    </h1> <div class=\"poem_body\"><p>Şöhrat näme, bilemok, </p><p>Ýaşap ýörün dünýäde. </p><p>Gözüm açyp görenim </p><p>Şu zemindir, şu asman. </p><p>Gelin geldi uz ýaşynyp, </p><p>Elinde tylla bada,</p><p>Maňa oňat sözler diýdi, </p><p>Saçym sypap bir zaman. </p><p><br></p><p>Men oňa bar git diýdim, </p><p>Işiň bilen bol diýdim. </p><p>Işim başymdan agdyk </p><p>Galamym iş küýseýär. </p><p>Ol gözüni güldürdi.</p><p>Gel, goýnuma dol, diýdi, </p><p>Beýle gelin saňa aşyk </p><p>Bolup gezer niçezar. </p><p><br></p><p>Seniň saçyň sypaýyn </p><p>Öpeýin gül ýüzüňden. </p><p>Doý sen meniň näzimden, </p><p>Entek, entek pursat bar. </p><p>Tüweleme, işläbildiň,</p><p>Il ruh aldy sözüňden</p><p>Indi saňa meň goýnumda </p><p>Humar bolmak ýaraşýar. </p><p><br></p><p>Onuň otly gözlerine </p><p>Bakdym — ine aşyk men! </p><p>Ýöne erkim jemläp şonda </p><p>Bar duýgymy otladym.</p><p>Bar, git, diýdim, sen örteme, </p><p>Kowdum ony işikden, </p><p>Emma zaňňar maýa gelin </p><p>Penjireden ätledi. </p><p><br></p><p>Köňül şu gün geplemese </p><p>Aýt ahyr, joşsun haçan? </p><p>Geçer gider diýýärin </p><p>Deň-duşlarym deňimden. </p><p>Tüýs bihaýa gelin eken </p><p>Ýedi derýaň suwun içen, </p><p>Men-ä ondan gaçyp ýörün, </p><p>Olam mydam öňümde. </p><p><br></p><p>Tüýs men diýen ýaşymda men, </p><p>Goşguçy men, aşyk men. </p><p>Kärim şeýle, gyzlary</p><p>Wasp etmeli misli bagşy. </p><p>Ýöne beýle bihaýany </p><p>Görmändim men şu güne çen, </p><p>Şol gelin meň ygtyýarym, </p><p>Erkimi almasa ýagşy. </p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Topragym",
      "url": "topragym",
      "content": "<h1 class=\"poem_title\">\n      Topragym\n    </h1> <div class=\"poem_body\"><p>Seniň duzuň iýdim, nanyňy iýdim,</p><p>Galplygam etmedim, hudaýa şükür.</p><p>Käte göge galdym, kä gökden indim,</p><p>Emma hiç ýitmedim, hudaýa şükür.</p><p><br></p><p>Ilkinji sözümi senden başladym,</p><p>Duzuňy syladym — ýalan ýazmadym.</p><p>Diňe seniň gyşyň bilen gyşladym,</p><p>Diňe seniň ýazyň bilen ýazladym.</p><p><br></p><p>Ýitirenmi seň goýnuňda ýitirdim,</p><p>Tapanymam seň goýnuňda tapdym men.</p><p>Sen bolaňsoň dünýä akyl ýetirdim</p><p>Onuň ähli peslik, şatlygy bilen.</p><p><br></p><p>Hol, gaýanyň eteginde oturan</p><p>Bagyň deňesinden tabytly geçdim.</p><p>Ýene bir gün, gökden sowulyp duman,</p><p>Şol bagyň düýbünde al şerap içdim.</p><p><br></p><p>Nirä gitsem, meniň bilen bolduň sen.</p><p>Sen, seretsem, öňki süňňüm ekeniň.</p><p>Çalyşman daş ýurduň gülleri bilen</p><p>Aýakda yz goýan seniň tikeniň.</p><p><br></p><p>Minnetdarlyk sözi sada bolarmyş, —</p><p>Ýollaryň ak bolsun, uzaga gitsin.</p><p>Baky uka batsam bir gazaply gyş,</p><p>Seň goýnuňda ýatmak miýesser etsin!</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div><div class=\"poem_category_item\">\n        Watan\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Toý",
      "url": "to%C3%BD",
      "content": "<h1 class=\"poem_title\">\n      Toý\n    </h1> <div class=\"poem_body\"><p>Şemala tutular</p><p>Arryk peteke.</p><p>Şuwlaýan sütünler,</p><p>Artyk. Repetek.</p><p><br></p><p>Tejene çen, Guşgy.</p><p>Babadurmazdy —</p><p>Geçilen durmuşdyr,</p><p>Yzdadyr bary.</p><p><br></p><p>Ne seleň, boý alan</p><p>Halyly öýüň,</p><p>Peselen, daralan</p><p>Ýalydyr öýüň.</p><p><br></p><p>Bir çilim çekersiň</p><p>Durarsyň ümsüm,</p><p>Içiňe çekersiň</p><p>Sorarsyň kemsiz.</p><p><br></p><p>Endamyň dynç alar,</p><p>Keýplisiň aman.</p><p>Keýwanyň ynjalar, —</p><p>Gelipsiň aman.</p><p><br></p><p>Ogulyň daşyňda,</p><p>Gyzyň daşyňda,</p><p>Aýalyň gaşyňda —</p><p>Gazyň başynda;</p><p><br></p><p>Sen hezil edipler</p><p>Garaýan wagtyň,</p><p>Melhemi ezipler</p><p>Barýandyr bagtyň.</p><p><br></p><p>Peri yzlap ýüz on</p><p>Oýuň şorunda</p><p>Tapsaň ony sen öz</p><p>Öýüň töründe.</p><p><br></p><p>Ýene öňe. Öňde</p><p>Ýollaryň daşy.</p><p>Ine, öňde-soňda</p><p>Toýlaryň başy!</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Tylla balyk",
      "url": "tylla-balyk",
      "content": "<h1 class=\"poem_title\">\n      Tylla balyk\n    </h1> <div class=\"poem_body\"><p>Bardym kenaryna bulanyk derýaň </p><p>Atdym girdabyna mekir çeňňegi. </p><p>Irizdi gowgasy gowgaly dünýäň, </p><p>Gazandym men diňe gysyr emgegi. </p><p><br></p><p>Galkan kimin gat-gat edip tolkunyň, </p><p>Derýa menden baýlygyny gizledi </p><p>Çeňňek açyp däli derýaň gulpuny, </p><p>Meniň arzuw-hyýalymy gözledi. </p><p><br></p><p>Çeňňege ildirip derýaň baýlygyn </p><p>Kenara çykardym, synladym durdum, </p><p>Tapabilmän şol arzyly balygym,</p><p>Men olary ýene suwa goýberdim. </p><p><br></p><p>Agdardym, düňderdim derýa şalygyn, </p><p>Aw oňmady, gaýtdym yzyma bakan. </p><p>Sen haýsy suwlarda, tylla balygym?</p><p>Ýa bireýýäm tutup goýberdimmikäm?! </p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div><div class=\"poem_category_item\">\n        Tebigat\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Uzak ýaýlada enäniň hüwdüsi",
      "url": "uzak-%C3%BDa%C3%BDlada%20en%C3%A4ni%C5%88%20h%C3%BCwd%C3%BCsi",
      "content": "<h1 class=\"poem_title\">\n      Uzak ýaýlada enäniň hüwdüsi\n    </h1> <div class=\"poem_body\"><p>Eýýäm güneş batypdyr,</p><p>Aý-da agyl atypdyr.</p><p>Garagolja Serdarym</p><p>Süýji uka batypdyr.</p><p><br></p><p>Günler aýlara bakar,</p><p>Aýlar ýyllara bakar,</p><p>On sekizin dolduryp,</p><p>Serdarym ata çykar.</p><p><br></p><p>Jahyllygyň ýaşynda,</p><p>Yşk gaýnar döşünde,</p><p>Obamyzyň gyzlary</p><p>Seni görer düýşünde.</p><p><br></p><p>Ýaryň geler ýanyňa,</p><p>Eneň geler zaryňa.</p><p>Sen maňa az bakarsyň,</p><p>Köp bakarsyň ýaryňa.</p><p><br></p><p>Gyş ýaza sesin goşar,</p><p>Bahar kösük ýetişer,</p><p>Gelin-gaýnyň käwagt</p><p>Arasyna tow düşer.</p><p><br></p><p>Malyň göwni ýazlarda,</p><p>Lalyň göwni sözlerde.</p><p>Meniň göwnüm sendedir,</p><p>Seniň göwnüň düzlerde.</p><p><br></p><p>Jorama duşan ýerim,</p><p>Balam, seni öwerin:</p><p>Gelniň ýuwar köýnegňi,</p><p>Men dolagňy ýuwaryn.</p><p><br></p><p>Daş oba düşse ýoluň,</p><p>Gyş bolsa sagy-soluň,</p><p>Ilki eneň ýat eder.</p><p>Onsoň ýatlar aýalyň.</p><p><br></p><p>Miwe köp bolsa eger,</p><p>Bag başyn aşak eger.</p><p>Saňa zyňylan daşlar</p><p>Eneň pahyra deger.</p><p><br></p><p>Epilýänçä bil, balam,</p><p>Bir dilegim, bil, balam,</p><p>Maňa köp zat gerek däl,</p><p>Köpüň ogly bol, balam.</p><p><br></p><p>Kim serer kak-gurduny,</p><p>Kim söýer halk merdini,</p><p>Derdiňi men göterýän,</p><p>Sen göter il derdini.</p><p><br></p><p>Aýdan akdyr ýüzleri,</p><p>Şirin-şeker sözleri.</p><p>Bu ukusyz gijäniň</p><p>Ýellenipdir gözleri.</p><p><br></p><p>Bu dünýe ýogy-barym,</p><p>Bar myradym, mydarym,</p><p>Kötel ýollaň külpetin</p><p>Soň bilersiň, Serdarym.</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div><div class=\"poem_category_item\">\n        Çaga\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Ynam",
      "url": "ynam",
      "content": "<h1 class=\"poem_title\">\n      Ynam\n    </h1> <div class=\"poem_body\"><p>Men ony goradym ýaman gözlerden, </p><p>Jalaý ýigitleriň her garaýşyndan, </p><p>Sowuk gybatlardan, sowuk sözlerden, </p><p>Tükenmez ýyllaryň gara gyşyndan. </p><p><br></p><p>Goradym göripleň gargaýyşyndan, </p><p>Ýakynlarymdanam goradym ony. </p><p>Goradym dostlarmyň ýylgyryşyndan, </p><p>Hiç bir zada rowa görmedim ony. </p><p><br></p><p>Bişişini synlap ullakan almaň,</p><p>Şol uly alma-da gorkuly garap, </p><p>Ony ähli zatdan goradym, arman, </p><p>Özümi şol gyzdan bilmedim gorap. </p><p><br></p><p>Han-ha, iňrik ýere ýazylyp barýar, </p><p>Bilýän, bir ýerlerde eýýäm daň atdy, </p><p>Oň söýgüsi misli bir uly derýa </p><p>Zyňylan daş bolup, ýüregme ýetdi. </p><p><br></p><p>Ine, syryp ýörüs köçeleň boýun, </p><p>Bir-birmiz tanaman, nobata durus, </p><p>Geliň, syr saklaman, alalyň, boýun, </p><p>Şol daşy näçämiz göterip ýörüs. </p><p><br></p><p>Bir jeza bar jezalaňam jellady: </p><p>Wysallaryň myrat bolmak deregne, </p><p>Adamyň eý gören, ynanan zady </p><p>Bir gara daş bolup çökýär ýüregne. </p><p><br></p><p>Ynamsyz ýaşamak mümkin däl, mümkin, </p><p>Ony goramaly beýni hem ýürek.</p><p>Ýöne ynamlaňňam synýany üçin,</p><p>Käte ynamlardan goranmak gerek. </p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Ynanjaň gyz",
      "url": "ynanja%C5%88-gyz",
      "content": "<h1 class=\"poem_title\">\n      Ynanjaň gyz\n    </h1> <div class=\"poem_body\"><p>On ýyl geçdi gün ýaly,</p><p>Oýlanýaryn sen hakda,</p><p>Ynanjaňdyň gar ýaly,</p><p>Eräp gitdiň dodakda.</p><p><br></p><p>Saňa, «Soltanym!» diýip,</p><p>Umyt baglapdym göge.</p><p>Ynanjaňdyň ýagyş deý,</p><p>Siňip gitdiň topraga.</p><p><br></p><p>Sen ynanjaň gözeldiň,</p><p>Bakardyň sen uzaga.</p><p>Sen ynanjaň durnadyň,</p><p>Düşdüň ýerde duzaga.</p><p><br></p><p>Düşüberdiň, kän düşdüň,</p><p>Düşüberdiň ýene-de.</p><p>Şeýdip, ýerde düşündiň</p><p>Hile diýen senede.</p><p><br></p><p>«Men seni söýýän!» diýip,</p><p>Bir gün çökdüm dyzyma.</p><p>Bakdyň sen gussa bilen</p><p>Meň ynanjaň gözüme.</p><p><br></p><p>Diýdiň: «Sen belent söýýäň,</p><p>A men pesde otyryn.</p><p>Git, oglan, deňiň gözle,</p><p>Saňa hesret getirin!»</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Söýgi\n      </div><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Ýaşlyk",
      "url": "y%CC%81as%CC%A7lyk",
      "content": "<h1 class=\"poem_title\">\n      Ýaşlyk\n    </h1> <div class=\"poem_body\"><p>Gazaply kazy deý, mydam başymda </p><p>Sagat çot kakyp dur şyk-şyk-şyk. </p><p>Düýnüň özem garaşýardym ýaşlyga, </p><p>Bu gün bolsa, geçip barýar şo ýaşlyk. </p><p><br></p><p>Bir zada düşünýän:</p><p> \t\t\tşowhunly günler </p><p>Al atymy çapyp ýören haladym, </p><p>Öňümden çykana gül ýaşlygymy </p><p>Hormat edip, sowgat kimin paýladym. </p><p><br></p><p>Jomartlygym üçin «sagbolsunlara» </p><p>Ýüzüm göge tutup göçer ýörerdim. </p><p>Ýaşlygymy gerekmejek dostlara </p><p>Hem boş söhbetlere seçer ýörerdim. </p><p><br></p><p>Öwgülerden humar bolup, gijeler </p><p>«Alyň!» diýip, kişiň gapysyn kakdym. </p><p>Ýaşlygmy gül edip, jomartlyk bile, </p><p>Söýmeýän gyzlarmyň döşüne dakdym. </p><p><br></p><p>Men ony boş gijelere paýladym. </p><p>Men ony</p><p>Boş gürrüňlere paýladym.</p><p>Ine, bu gün uly döwletden galan </p><p>Köpüklermi ahmyr bilen sanadym. </p><p><br></p><p>Neçün beýle bolýar? Ilki ýalňyşyp, </p><p>Soňra ökünç bile egilip ýörüs! </p><p>Jaýymyzy çilim çekip, tüsseläp, </p><p>Soňra tüssämize bogulyp ýörüs! </p><p><br></p><p>Ah, bu gün säherem şeýle bir çytyk, </p><p>Bolaýmagy mümkin tüýs ýagyşly gün. </p><p>Ýaşlygymyz ýitirenok hiç zady,</p><p>Biz özümiz ýitirýäris ýaşlygy... </p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Çykanmyzda obamyzyň çetine...",
      "url": "%C3%A7ykanmyzda-obamyzy%C5%88%20%C3%A7etine...",
      "content": "<h1 class=\"poem_title\">\n      Çykanmyzda obamyzyň çetine...\n    </h1> <div class=\"poem_body\"><p>Çykanmyzda obamyzyň çetine,</p><p>Al şapakdan ot alypdy bar zemin. </p><p>Men özümiň nirdedigim bilemok — </p><p>Barýaryn seň bilen birleşen kimin. </p><p><br></p><p>Üşedýändir öýdüp çyg damjalary, </p><p>Otlar seniň aýagyňa dözenok.</p><p>Assa öwsüp geçýär duşuňdan şemal, </p><p>Timar beren saçlaryňy çözenok. </p><p><br></p><p>Begres donuň nagyşlary enaýy.</p><p>Gara saçyň örümi deý keşde ýok. </p><p>Nurlanyp barýarsyň elwan şapakdan, </p><p>Gül gülmi, sen gülmi — bilip bilemok. </p><p><br></p><p>Ýer ýermi, biz ýermi — bilip bilemok, </p><p>Çüňki hemmeje zat şeýle bir gözel. </p><p>Göwnüňe bu şapak, arassa dünýä </p><p>Sygmajak bolup dur dumanly göze. </p><p><br></p><p>Biz ikiçäk bütin ýeriň ýüzünde, </p><p>Eýýäm gündogardan gün göge galýar. </p><p>Aramyza düşse düşsün adamzat, </p><p>Ýöne ýeke adam düşmese bolýar.</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Söýgi\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Örän aýdyň hem çuň bir hakykat bar...",
      "url": "%C3%B6r%C3%A4n-a%C3%BDdy%C5%88%20hem%20%C3%A7u%C5%88%20bir%20hakykat%20bar...",
      "content": "<h1 class=\"poem_title\">\n      Örän aýdyň hem çuň bir hakykat bar...\n    </h1> <div class=\"poem_body\"><p>Örän aýdyň hem çuň bir hakykat bar:</p><p>Diriler ölüpdir. Diriler ölýä.</p><p>Ýöne şol ölenler müň ýyllar ötüp,</p><p>Başga biri bolup inýär bu dünýä.</p><p><br></p><p>Beýle bolsa kimkä meniň geçmişim?</p><p>Şahyrmykan?</p><p>\tAşykmykan?</p><p>\t\tÝa daýhan?</p><p>Ýa ol namartmykan çyn sözden gorkýan</p><p>Hem gorkusy üçin çyn söze duşman?</p><p><br></p><p>Eger şahyr bolsa, meniň şygrymy</p><p>Özüm bolup menden gizlin okýandyr.</p><p>Ejiz şygrym üçin saçlaryn ýolup,</p><p>Menligine ajy gözýaş dökýändir.</p><p><br></p><p>Eger aşyk bolsa, söýmediklerme</p><p>Söýýän diýenime ýanyp-bişýändir.</p><p>Ol meniň ruhumyň kazysy ýaly,</p><p>Öz päkligi bilen maňa duşmandyr.</p><p><br></p><p>Eger daýhan bolsa toprakdan alyp,</p><p>Oňa bermeýänme tutýandyr için,</p><p>Hem onuň bir oňat dilegi bardyr</p><p>Topraga bir tohum atarym üçin.</p><p><br></p><p>Indi bu ýaşlygam ötüşip barýa,</p><p>Etsemim bar bolsa, boldy bir çeni.</p><p>Gije-gündiz şahyr, aşyk hem daýhan</p><p>Depämden seredip goýmaýar meni.</p><p><br></p><p>Dünýede çyn sözüň sarpasyn saklap,</p><p>Çyn söz üçin özüm ederin gurban.</p><p>Ýazaryn, söýerin, tohum seperin.</p><p>Razy bolar</p><p>\tŞahyr,</p><p>\t\tAşyk hem Daýhan.</p><p><br></p><p>Ölsem, dogry sözüň şol duşmanyny</p><p>Inkär eden — meni öper bu ýerim,</p><p>Müň ýyl ötüp, ýene döräp, şol şahyr.</p><p>Aşyk, daýhan bolup dowam ederin.</p><p><br></p><p>Yzyma seretsem, bir giden umman,</p><p>Öňüme seretsem, bir giden umman.</p><p>Geçmişiň öňünde uly bergim bar.</p><p>Geljegiň öňünde uly bergim bar.</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Öz söýenmiz üçin hemmämiz jomart...",
      "url": "%C3%B6z-s%C3%B6%C3%BDenmiz%20%C3%BC%C3%A7in%20hemm%C3%A4miz%20jomart...",
      "content": "<h1 class=\"poem_title\">\n      Öz söýenmiz üçin hemmämiz jomart...\n    </h1> <div class=\"poem_body\"><p>Öz söýenmiz üçin hemmämiz jomart!</p><p>Biz bu dünýä eýe kimin garýarys.</p><p>Iň gymmat,</p><p>Iň zerur,</p><p>Gözel zatlary</p><p>Alýarys-da, ýara sowgat berýäris.</p><p><br></p><p>Bütin Ýeri sowgat berýäs gyzlara,</p><p>Onuň minaradyr şäherlerini,</p><p>Onuň al şerap deý iňriklerini,</p><p>Dumanly-dumanly säherlerini.</p><p><br></p><p>Soňra ýyldyzlary,</p><p>Deňiz-derýany,</p><p>Soň kellämiz gyzyp gidiberse has,</p><p>Aýy iki ýaryp zergär mysaly</p><p>Ondan ýara gulakhalka ýasaýas.</p><p><br></p><p>Emma bize ýeň berenok eneler:</p><p>«Biz-ä asyl boş sözlere düşemzok.</p><p>Asmanyň ýyldyzyn kakanyň bilen</p><p>Olar ýere teňňe bolup düşenok.</p><p><br></p><p>Aý diýýärler,</p><p>Deňiz-derýa diýýärler,</p><p>Tapanlarny jomartlarça seçýärler,</p><p>Emma ujypsyzja galyň tölemän</p><p>Gyzymyz şagal deý alyp gaçýarlar...»</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div><div class=\"poem_category_item\">\n        Söýgi\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Ýene gaýdyp geldim dogduk diýara...",
      "url": "%C3%BDene-ga%C3%BDdyp%20geldim%20dogduk%20di%C3%BDara...",
      "content": "<h1 class=\"poem_title\">\n      Ýene gaýdyp geldim dogduk diýara...\n    </h1> <div class=\"poem_body\"><p>Ýene gaýdyp geldim dogduk diýara,</p><p>Ýyldyza baý asmanyma gowuşdym.</p><p>Gussa bilen bakyp söwüt, çynara.</p><p>Saýasynda goşawuçlap suw içdim.</p><p><br></p><p>Çagalygmyň gulpaklyja gyzlary,</p><p>Höwürtgesin taşlapdyrlar bireýýäm,</p><p>Hany, nirde o ýyllaryň yzlary,</p><p>Şol yzlary yzlap geldim, eý obam!</p><p><br></p><p>Bu ýerde ahmyrym, ökünjimem ýok,</p><p>Ýöne nämüçindir bilip bilemok,</p><p>Çagalyk yzlaryn, tanyşlaryňy</p><p>Jepalar çekseň-de, undup bolanok.</p><p><br></p><p>Unudyp bolanok ertekilerni,</p><p>Säherler çyg düşen ýaşyl otlaryn.</p><p>Aýagyňa batan awy tikenni,</p><p>Saňa baş bermedik tez-tez atlaryn.</p><p><br></p><p>Sen ýylda gaýdýarsyň dogduk diýara,</p><p>Onuň sada görmeginden doýaňok.</p><p>Çagalygňa duş geläýmek hyýalyň,</p><p>Emma ondan daşlaşýanňy duýaňok.</p><p><br></p><p>Sen uly şähere dolanýaň ýene,</p><p>Bu ýerde dostlaryň, iş-aladaň kän.</p><p>Çykýarsyň şowhunly köçelerine,</p><p>Köçeler, kiosk, bildiriş, dükan.</p><p><br></p><p>Onsoň ýene gussa bile ýatlaýaň,</p><p>Telwas edýäň çygly atyzdyr pele.</p><p>...Şeýdip, her ýyl geçmişiňe gatnaýaň</p><p>Sen şol geçmişiňden daşlaşmak bile.</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div><div class=\"poem_category_item\">\n        Watan\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Ýene howa garalyp, ýagyş çisňäp başlady...",
      "url": "%C3%BDene-howa%20garalyp,%20%C3%BDagy%C5%9F%20%C3%A7is%C5%88%C3%A4p%20ba%C5%9Flady...",
      "content": "<h1 class=\"poem_title\">\n      Ýene howa garalyp, ýagyş çisňäp başlady...\n    </h1> <div class=\"poem_body\"><p>Ýene howa garalyp,</p><p>\t\t\t\týagyş çisňäp başlady,</p><p>Leýlisaçlar eda bilen</p><p>\t\t\t\tsaçlaryny çöşledi.</p><p>Beýle pikir etmändim men</p><p>\t\t\t\tbu golaýda, bu çakda,</p><p>Birden agyr oýa batdym</p><p>\t\t\t\tölüm hakda, sen hakda.</p><p>Oýa batdym: ýoklugymda</p><p>\t\t\t\töňküsi deý ýagar ýagyş,</p><p>Gunçalaň agzyny açar;</p><p>\t\t\t\taýnamyza çeker nagyş,</p><p>Dag tarapdan taýyp geler</p><p>\t\t\t\týaşyl şemal, näzik şemal.</p><p>Niçik oýa batarsyň sen</p><p>\t\t\t\tmeniň ýoklugymda şo hal.</p><p>Geldi şonda göz öňüme</p><p>\t\t\t\tbir perişan halyň seniň,</p><p>Edil şunky howa ýaly,</p><p>\t\t\t\tsyýa ýaly şalyň seniň.</p><p>Hesretiň gara deňzinde</p><p>\t\t\t\tgark bolup ýörüşiň seniň</p><p>Mensiz galan bu dünýäni</p><p>\t\t\t\tdowzah deý görüşiň seniň.</p><p>Diýdim şonda öz-özüme:</p><p>\t\t\t\t«Eý, ýok zatlaň pikrin eden,</p><p>Heý, ýary şu halda taşlap,</p><p>\t\t\t\tgidip bormy bu dünýeden?»</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Söýgi\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Ýetginjek",
      "url": "%C3%BDetginjek",
      "content": "<h1 class=\"poem_title\">\n      Ýetginjek\n    </h1> <div class=\"poem_body\"><p>Öňküsine görä üýtgeşik dünýä,</p><p>Nämüçindir dünýäň öňküligi ýok.</p><p>Ol özünden uly bolmak isleýär,</p><p>Öz ýaşyndan uly bolup bilenok.</p><p><br></p><p>Görýän düýşleri hem öňküleri däl, —</p><p>«Söýüşen» gyzlary bardy bir çene.</p><p>Ol ýuwaş-ýuwaşdan düşünip barýar</p><p>Gelinleň, gyzlaryň gözelligine.</p><p><br></p><p>Bir täsin täzelik gurşaýar ony,</p><p>Ol häzirden görjek bolýar geljegin.</p><p>Howlaýar. Ululaň yzyna düşýär,</p><p>Geýýär uly doganynyň penjegin.</p><p><br></p><p>Uruşly kinolar ýat boldy oňa,</p><p>Düşenok ýadyna oýun, kepderi.</p><p>A «Söýgi oduna» goýberenoklar</p><p>On alty ýaşyna ýetmedikleri.</p><p><br></p><p>Ýigitligiň gapysyny kakýar ol,</p><p>Açanoklar, wah, nätmeli? Itmeli?</p><p>Itse-de, bu gapa goýberenoklar</p><p>On sekiz ýaşyna ýetmedikleri.</p><p><br></p><p>Öýe gelýär. Urunýar ol ikiýan.</p><p>Kakasy geň galýar: «How, keýpiň ýok-la?»</p><p>«Meň ullakan adam bolasym gelýär,</p><p>Näme üçin meni goýberenoklar?..»</p><p><br></p><p><br></p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Ýok, lukman, ýüregim hiç kime bermen...",
      "url": "%C3%BDok,-lukman,%20%C3%BD%C3%BCregim%20hi%C3%A7%20kime%20bermen...",
      "content": "<h1 class=\"poem_title\">\n      Ýok, lukman, ýüregim hiç kime bermen...\n    </h1> <div class=\"poem_body\"><p>Ýok, lukman, ýüregim hiç kime bermen, </p><p>Oň üçin pyçagny gynama, lukman! </p><p>Başga kişiň ýüregini götärne, </p><p>Derdi-azar çekerine howlukmaň! </p><p><br></p><p>Ony arzan alyp, arzan satmadym.</p><p>Ol maňa berilen ömrüň ykbaly.</p><p>Men ony köçeden gözläp tapmadym, </p><p>Indi bun çykaryp berärim ýaly. </p><p><br></p><p>Bolgusyz joşanda sesin diňdirdim, </p><p>Hak söz diýeninde erk berdim doly. </p><p>Men oňa juda kän zehin siňdirdim, </p><p>Gel-gel bun çykaryp bermezim ýaly. </p><p><br></p><p>Sag günüm bäsdeşim ummandy, umman, </p><p>Höwesimdi köňlüm alan ýerlerim.</p><p>Meniň bu dünýede bir baýlygym bar, — </p><p>Olam aýdyp ýetişmedik syrlarym. </p><p><br></p><p>Başga biri üçin gursagma kakyp, </p><p>Hakyň ýok syryma gulak asmaga. </p><p>Ýürekler diwar däl,</p><p>Oňa çüý kakyp, </p><p>Soň şo çüýden başga pikir asmaga. </p><p><br></p><p>Nämä degseňizem,</p><p>Degmäň ýürege,</p><p>Mydam ýürekleri sylamak gerek. </p><p>Salmaň ony başga bir del kükrege, — </p><p>Agyr düşer del syrlary götermek?! </p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Söýgi\n      </div><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    },
    {
      "title": "Şäher, dynç güni, säher",
      "url": "%C5%9F%C3%A4her,-dyn%C3%A7%20g%C3%BCni,%20s%C3%A4her",
      "content": "<h1 class=\"poem_title\">\n      Şäher, dynç güni, säher\n    </h1> <div class=\"poem_body\"><p>Säher bile,</p><p>\t\tşäherime çykýaryn,</p><p>Ol günden däl,</p><p>\t\t\tol ýüzlerden ýap-ýagty.</p><p>Köçelerem ýagty aýna mysaly.</p><p>Agşam ýagyş ýagdy.</p><p>Juda köp ýagdy.</p><p><br></p><p>Adamlardan hyň berip dur awtobus,</p><p>Ýegşerilip barýar,</p><p>\t\t\tçygynyp barýar.</p><p>Kiosklaň öňi giden märeke.</p><p>Märeke —</p><p>\tgazete nobata durýar.</p><p>Açyk penjireden,</p><p>ikinji gatdan</p><p>Ýaňlandyrýar bar köçäni «Gözel ýar».</p><p>Bir jenanam agşam ýanyna girip,</p><p>Säher diri ýiten ýigdi gözleýär.</p><p><br></p><p>Başga biri</p><p>\t\tsaçyn döküp egnine</p><p>Ýençýär gaýgyrman gara roýaly.</p><p>Näzik dodaklaryn dişläp,</p><p>\t\t\t\týençýär ol,</p><p>Weli Muhadowda ary bar ýaly.</p><p><br></p><p>Bitaý geýen köwşi bilen ýer dyrmap,</p><p>Fizik — professor, aljyraňňy är,</p><p>Unudyp leksiýa, seminarlary,</p><p>Dynç gününi,</p><p>Dynç gününi diňleýär!</p><p><br></p><p>Adam sili iki-ýana urunýar,</p><p>Ýüzlerinde,</p><p>\t\tgözlerinde</p><p>\t\t\t\tgussa ýok.</p><p>Olar</p><p>\tjuda meňzeş biri-birine,</p><p>Olar</p><p>\tjuda bir-birine meňzänok.</p><p>Oňat adamlary</p><p>\t\t\tsöýýän ýürekden,</p><p>Bilýän,</p><p>\tbu akymda erbetleň baryn.</p><p>Ýöne</p><p>\toňatlaryň içine garyp,</p><p>Bu dynç güni</p><p>\t\t\tmen olaram söýýärin.</p><p>Goý,</p><p>\tgüňlesin ýurt üstünde</p><p>\t\t\t\tbu asyr!</p><p>Hem diňlesin ýürek bile dynç güni.</p><p>Bu</p><p>\tadamlar dynç almagy söýýärler.</p><p>Bu adamlar</p><p>\t\tgorarlaram dynçlygy!</p></div> <div class=\"poem_info\">\n      Gurbannazar Ezizow\n    </div> <div class=\"poem_category\"><div class=\"poem_category_item\">\n        Durmuş\n      </div></div> <!----> <div class=\"poem_author\"><a href=\"/p/gurbannazar-ezizow\" title=\"Şahyr Gurbannazar Ezizow\" class=\"a nuxt-link-active\"><div class=\"pc\"><div class=\"pc_media\"><img src=\"/52514fa7-f26a-4d23-9e27-29a545a84342.jpeg\" alt=\"Gurbannazar Ezizow\" class=\"pc_media_avatar\"></div> <div class=\"pc_info\"><p class=\"pc_info_title\">\n        Gurbannazar Ezizow\n      </p> <!----></div></div></a></div>"
    }
  ]
}